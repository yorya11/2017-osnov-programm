
Piäsivu:
Kategouriet:<br>
<br>

1. elokuudu:
1. elokuudu — 213. vuvven päivy (214. päivy kargavusvuon) grigorianskoin kalenderin mugah. Vuvven loppussah on 152 päiviä.

1. heinykuudu:
1. heinykuudu - 182. vuvven päivy (183. päivy kargavusvuon) grigorianskoin kalenduaruan mugah. Vuvven loppussah on 183 päiviä.

1. kevätkuudu:
1. kevätkuudu - 60. vuvven päivy (61. päivy kargavusvuon) grigorianskoin kalenduaruan mugah. Vuvven loppussah on 305 päiviä.

1. kezäkuudu:
1. kezäkuudu - 152. vuvven päivy (153. päivy kargavusvuon) grigorianskoin kalenduaruan mugah. Vuvven loppussah on 213 päiviä.

1. ligakuudu:
1. ligakuudu - 274. vuvven päivy (275. päivy kargavusvuon) grigorianskoin kalenderin mugah. Vuvven loppussah on 91 päiviä.

1. oraskuudu:
1. oraskuudu - 121. vuvven päivy (122. päivy kargavusvuon) grigorianskoin kalenduaruan mugah. Vuvven loppussah on 244 päiviä.

1. pakkaskuudu:
1. pakkaskuudu - Vuvven 1. päivy grigorianskoin kalenderin mugah.

1. syvyskuudu:
1. syvyskuudu — 244. vuvven päivy (245. päivy kargavusvuon) grigorianskoin kalenduaruan mugah. Vuvven loppussah on 121 päiviä.

1. talvikuudu:
1. talvikuudu - 335. vuvven päivy (336. päivy kargavusvuon) grigorianskoin kalenduaruan mugah. Vuvven loppussah on 30 päiviä.

1. tuhukuudu:
1. tuhukuudu on 32. vuvven päivy grigorianskoin kalenduaruan mugah. Vuvven loppussah on 333 (334. kargavusvuon) päiviä.

10. elokuudu:
10. elokuudu — 222. vuvven päivy (223. päivy kargavusvuon) grigorianskoin kalenderin mugah. Vuvven loppussah on 143 päiviä.

10. heinykuudu:
10. heinykuudu - 191. vuvven päivy (192. päivy kargavusvuon) grigorianskoin kalenduaruan mugah. Vuvven loppussah on 174 päiviä.

10. kezäkuudu:
10. kezäkuudu - 161. vuvven päivy (162. päivy kargavusvuon) grigorianskoin kalenduaruan mugah. Vuvven loppussah on 204 päiviä.

10. ligakuudu:
10. ligakuudu - 283. vuvven päivy (284. päivy kargavusvuon) grigorianskoin kalenderin mugah. Vuvven loppussah on 82 päiviä.

10. oraskuudu:
10. oraskuudu - 130. vuvven päivy (131. päivy kargavusvuon) grigorianskoin kalenduaruan mugah. Vuvven loppussah on 235 päiviä.

10. sulakuudu:
10. sulakuudu - 100. vuvven päivy (101. päivy kargavusvuon) grigorianskoin kalenduaruan mugah. Vuvven loppussah on 265 päiviä.

10. syvyskuudu:
10. syvyskuudu — 253. vuvven päivy (254. päivy kargavusvuon) grigorianskoin kalenduaruan mugah. Vuvven loppussah on 112 päiviä.

10. tuhukuudu:
10. tuhukuudu on 41. vuvven päivy grigorianskoin kalenduaruan mugah. Vuvven loppussah on 324 (325. kargavusvuon) päiviä.

1098:

11. elokuudu:
11. elokuudu — 223. vuvven päivy (224. päivy kargavusvuon) grigorianskoin kalenderin mugah. Vuvven loppussah on 142 päiviä.

11. heinykuudu:
11. heinykuudu - 192. vuvven päivy (193. päivy kargavusvuon) grigorianskoin kalenduaruan mugah. Vuvven loppussah on 173 päiviä.

11. kezäkuudu:
11. kezäkuudu - 162. vuvven päivy (163. päivy kargavusvuon) grigorianskoin kalenduaruan mugah. Vuvven loppussah on 203 päiviä.

11. kylmykuudu:
11. kylmykuudu - 315. vuvven päivy (316. päivy kargavusvuon) grigorianskoin kalenduaruan mugah. Vuvven loppussah on 50 päiviä.

11. oraskuudu:
11. oraskuudu - 131. vuvven päivy (132. päivy kargavusvuon) grigorianskoin kalenduaruan mugah. Vuvven loppussah on 234 päiviä.

11. syvyskuudu:
11. syvyskuudu - 254. vuvven päivy (255. päivy kargavusvuon) grigorianskoin kalenduaruan mugah. Vuvven loppussah on 111 päiviä.

11. tuhukuudu:
11. tuhukuudu on 42. vuvven päivy grigorianskoin kalenduaruan mugah. Vuvven loppussah on 323 (324. kargavusvuon) päiviä.

1179:

12. elokuudu:
12. elokuudu — 224. vuvven päivy (225. päivy kargavusvuon) grigorianskoin kalenderin mugah. Vuvven loppussah on 141 päiviä.

12. heinykuudu:
12. heinykuudu - 193. vuvven päivy (194. päivy kargavusvuon) grigorianskoin kalenduaruan mugah. Vuvven loppussah on 172 päiviä.

12. kevätkuudu:
12. kevätkuudu on 71. vuvven päivy grigorianskoin kalenduaruan mugah. Vuvven loppussah on 294 (295. kargavusvuon) päiviä.

12. kezäkuudu:
12. kezäkuudu - 163. vuvven päivy (164. päivy kargavusvuon) grigorianskoin kalenduaruan mugah. Vuvven loppussah on 202 päiviä.

12. kylmykuudu:
12. kylmykuudu - 316. vuvven päivy (317. päivy kargavusvuon) grigorianskoin kalenduaruan mugah. Vuvven loppussah on 49 päiviä.

12. oraskuudu:
12. oraskuudu - 132. vuvven päivy (133. päivy kargavusvuon) grigorianskoin kalenduaruan mugah. Vuvven loppussah on 233 päiviä.

12. syvyskuudu:
12. syvyskuudu — 255. vuvven päivy (256. päivy kargavusvuon) grigorianskoin kalenduaruan mugah. Vuvven loppussah on 110 päiviä.

12. tuhukuudu:
12. tuhukuudu on 43. vuvven päivy grigorianskoin kalenduaruan mugah. Vuvven loppussah on 322 (323. kargavusvuon) päiviä.

1254:

1265:

13. elokuudu:
13. elokuudu — 225. vuvven päivy (226. päivy kargavusvuon) grigorianskoin kalenderin mugah. Vuvven loppussah on 140 päiviä.

13. heinykuudu:
13. heinykuudu - 194. vuvven päivy (195. päivy kargavusvuon) grigorianskoin kalenduaruan mugah. Vuvven loppussah on 171 päiviä.

13. kevätkuudu:
13. kevätkuudu - 72. vuvven päivy (73. päivy kargavusvuon) grigorianskoin kalenduaruan mugah. Vuvven loppussah on 293 päiviä.

13. kezäkuudu:
13. kezäkuudu - 164. vuvven päivy (165. päivy kargavusvuon) grigorianskoin kalenduaruan mugah. Vuvven loppussah on 201 päiviä.

13. oraskuudu:
13. oraskuudu - 133. vuvven päivy (134. päivy kargavusvuon) grigorianskoin kalenduaruan mugah. Vuvven loppussah on 232 päiviä.

13. syvyskuudu:
13. syvyskuudu — 256. vuvven päivy (257. päivy kargavusvuon) grigorianskoin kalenduaruan mugah. Vuvven loppussah on 109 päiviä.

13. tuhukuudu:
13. tuhukuudu on 44. vuvven päivy grigorianskoin kalenduaruan mugah. Vuvven loppussah on 321 (322. kargavusvuon) päiviä.

1321:

1324:

14. elokuudu:
14. elokuudu on 226. vuvven päivy grigorianskoin kalenduaruan mugah. Vuvven loppussah on 139 (140. kargavusvuon) päiviä.

14. heinykuudu:
14. heinykuudu - 195. vuvven päivy (196. päivy kargavusvuon) grigorianskoin kalenduaruan mugah. Vuvven loppussah on 170 päiviä.

14. kevätkuudu:
14. kevätkuudu - 73. vuvven päivy (74. päivy kargavusvuon) grigorianskoin kalenduaruan mugah. Vuvven loppussah on 292 päiviä.

14. kezäkuudu:
14. kezäkuudu - 165. vuvven päivy (166. päivy kargavusvuon) grigorianskoin kalenduaruan mugah. Vuvven loppussah on 200 päiviä.

14. kylmykuudu:
14. kylmykuudu - 318. vuvven päivy (319. päivy kargavusvuon) grigorianskoin kalenduaruan mugah. Vuvven loppussah on 47 päiviä.

14. oraskuudu:
14. oraskuudu - 134. vuvven päivy (135. päivy kargavusvuon) grigorianskoin kalenduaruan mugah. Vuvven loppussah on 231 päiviä.

14. syvyskuudu:
14. syvyskuudu — 257. vuvven päivy (258. päivy kargavusvuon) grigorianskoin kalenduaruan mugah. Vuvven loppussah on 108 päiviä.

14. tuhukuudu:
14. tuhukuudu on 45. vuvven päivy grigorianskoin kalenduaruan mugah. Vuvven loppussah on 320 (321. kargavusvuon) päiviä.

1445:

1451:
Ken rodihes sinä vuon.
Tutkimusmatkailii Kristoffer Kolumbus

1452:

1483:

15. elokuudu:
15. elokuudu — 227. vuvven päivy (228. päivy kargavusvuon) grigorianskoin kalenduaruan mugah. Vuvven loppussah on 138 päiviä.

15. heinykuudu:
15. heinykuudu - 196. vuvven päivy (197. päivy kargavusvuon) grigorianskoin kalenduaruan mugah. Vuvven loppussah on 169 päiviä.

15. kevätkuudu:
15. kevätkuudu - 74. vuvven päivy (75. päivy kargavusvuon) grigorianskoin kalenduaruan mugah. Vuvven loppussah on 291 päiviä.

15. kezäkuudu:
15. kezäkuudu - 166. vuvven päivy (167. päivy kargavusvuon) grigorianskoin kalenduaruan mugah. Vuvven loppussah on 199 päiviä.

15. kylmykuudu:
15. kylmykuudu - 319. vuvven päivy (320. päivy kargavusvuon) grigorianskoin kalenduaruan mugah. Vuvven loppussah on 46 päiviä.

15. ligakuudu:
15. ligakuudu - 288. vuvven päivy (289. päivy kargavusvuon) grigorianskoin kalenduaruan mugah. Vuvven loppussah on 77 päiviä.

15. oraskuudu:
15. oraskuudu - 135. vuvven päivy (136. päivy kargavusvuon) grigorianskoin kalenduaruan mugah. Vuvven loppussah on 230 päiviä.

15. sulakuudu:
15. sulakuudu - 105. vuvven päivy (106. päivy kargavusvuon) grigorianskoin kalenduaruan mugah. Vuvven loppussah on 260 päiviä.

15. syvyskuudu:
15. syvyskuudu — 258. vuvven päivy (259. päivy kargavusvuon) grigorianskoin kalenduaruan mugah. Vuvven loppussah on 107 päiviä.

15. talvikuudu:
15. talvikuudu - 349. vuvven päivy (350. päivy kargavusvuon) grigorianskoin kalenduaruan mugah. Vuvven loppussah on 16 päiviä.

15. tuhukuudu:
15. tuhukuudu on 46. vuvven päivy grigorianskoin kalenduaruan mugah. Vuvven loppussah on 319 (320. kargavusvuon) päiviä.

1506:

1510:

1519:

1520:

1533:

1541:

1564:

1571:

1577:

1598:

16. elokuudu:
16. elokuudu — 228. vuvven päivy (229. päivy kargavusvuon) grigorianskoin kalenderin mugah. Vuvven loppussah on 137 päiviä.

16. heinykuudu:
16. heinykuudu - 197. vuvven päivy (198. päivy kargavusvuon) grigorianskoin kalenduaruan mugah. Vuvven loppussah on 168 päiviä.

16. kezäkuudu:
16. kezäkuudu - 167. vuvven päivy (168. päivy kargavusvuon) grigorianskoin kalenduaruan mugah. Vuvven loppussah on 198 päiviä.

16. oraskuudu:
16. oraskuudu - 136. vuvven päivy (137. päivy kargavusvuon) grigorianskoin kalenduaruan mugah. Vuvven loppussah on 229 päiviä.

16. syvyskuudu:
16. syvyskuudu — 259. vuvven päivy (260. päivy kargavusvuon) grigorianskoin kalenduaruan mugah. Vuvven loppussah on 106 päiviä.

16. tuhukuudu:
16. tuhukuudu on 47. vuvven päivy grigorianskoin kalenduaruan mugah. Vuvven loppussah on 318 (319. kargavusvuon) päiviä.

1603:

1605:
Midä rodih sinä vuon.
Suomen linnu Oulu on perustettu.

1606:

1614:

1616:

1622:

1630:

1632:

1640:

1642:

1644:

1669:

1675:

1678:

1680:

1694:

17. elokuudu:
17. elokuudu — 229. vuvven päivy (230. päivy kargavusvuon) grigorianskoin kalenderin mugah. Vuvven loppussah on 136 päiviä.

17. heinykuudu:
17. heinykuudu - 198. vuvven päivy (199. päivy kargavusvuon) grigorianskoin kalenduaruan mugah. Vuvven loppussah on 167 päiviä.

17. kezäkuudu:
17. kezäkuudu - 168. vuvven päivy (169. päivy kargavusvuon) grigorianskoin kalenduaruan mugah. Vuvven loppussah on 197 päiviä.

17. oraskuudu:
17. oraskuudu - 137. vuvven päivy (138. päivy kargavusvuon) grigorianskoin kalenduaruan mugah. Vuvven loppussah on 228 päiviä.

17. syvyskuudu:
17. syvyskuudu — 260. vuvven päivy (261. päivy kargavusvuon) grigorianskoin kalenduaruan mugah. Vuvven loppussah on 105 päiviä.

17. talvikuudu:
17. talvikuudu - 351. vuvven päivy (352. päivy kargavusvuon) grigorianskoin kalenduaruan mugah. Vuvven loppussah on 14 päiviä.

17. tuhukuudu:
17. tuhukuudu on 48. vuvven päivy grigorianskoin kalenduaruan mugah. Vuvven loppussah on 317 (318. kargavusvuon) päiviä.

1730:

1741:

1743:

1756:

1769:

1770:

1777:

1778:

1791:

1799:

18. elokuudu:
18. elokuudu — 230. vuvven päivy (231. päivy kargavusvuon) grigorianskoin kalenderin mugah. Vuvven loppussah on 135 päiviä.

18. heinykuudu:
18. heinykuudu - 199. vuvven päivy (200. päivy kargavusvuon) grigorianskoin kalenduaruan mugah. Vuvven loppussah on 166 päiviä.

18. kezäkuudu:
18. kezäkuudu - 169. vuvven päivy (170. päivy kargavusvuon) grigorianskoin kalenduaruan mugah. Vuvven loppussah on 196 päiviä.

18. kylmykuudu:
18. kylmykuudu - 322. vuvven päivy (323. päivy kargavusvuon) grigorianskoin kalenduaruan mugah. Vuvven loppussah on 43 päiviä.

18. ligakuudu:
18. ligakuudu - 291. vuvven päivy (292. päivy kargavusvuon) grigorianskoin kalenderin mugah. Vuvven loppussah on 74 päiviä.

18. oraskuudu:
18. oraskuudu - 138. vuvven päivy (139. päivy kargavusvuon) grigorianskoin kalenduaruan mugah. Vuvven loppussah on 227 päiviä.

18. pakkaskuudu:
18. pakkaskuudu on vuvven 18. päivy grigorianskoin kalenderin mugah. Vuvven loppussah on 347 (348. kargavusvuon) päiviä.

18. sulakuudu:
18. sulakuudu - 108. vuvven päivy (109. päivy kargavusvuon) grigorianskoin kalenduaruan mugah. Vuvven loppussah on 257 päiviä.

18. syvyskuudu:
18. syvyskuudu — 261. vuvven päivy (262. päivy kargavusvuon) grigorianskoin kalenduaruan mugah. Vuvven loppussah on 104 päiviä.

18. tuhukuudu:
18. tuhukuudu on 49. vuvven päivy grigorianskoin kalenduaruan mugah. Vuvven loppussah on 316 (317. kargavusvuon) päiviä.

1800:

1801:

1802:

1803:

1804:

1805:

1806:

1807:

1808:

1809:

1810:
Ken rodihes sinä vuon.
1. kevätkuudu Frédéric Chopin — pol'šalaine säveldäi

1811:

1812:

1813:

1814:

1816:

1820:

1821:

1827:

1828:

1832:

1833:

1834:

1836:

1837:

1839:

1840:

1841:

1847:

1849:

1852:

1853:

1854:

1856:

1860:

1861:

1862:

1865:

1867:

1870:

1871:

1872:

1873:

1875:

1879:

1881:

1882:

1883:

1884:

1885:

1889:

1890:

1892:

1893:

1897:

1898:

1899:

19. elokuudu:
19. elokuudu — 231. vuvven päivy (232. päivy kargavusvuon) grigorianskoin kalenderin mugah. Vuvven loppussah on 134 päiviä.

19. heinykuudu:
19. heinykuudu - 200. vuvven päivy (201. päivy kargavusvuon) grigorianskoin kalenduaruan mugah. Vuvven loppussah on 165 päiviä.

19. kevätkuudu:
19. kevätkuudu - 78. vuvven päivy (79. päivy kargavusvuon) grigorianskoin kalenduaruan mugah. Vuvven loppussah on 287 päiviä.

19. kezäkuudu:
19. kezäkuudu - 170. vuvven päivy (171. päivy kargavusvuon) grigorianskoin kalenduaruan mugah. Vuvven loppussah on 195 päiviä.

19. oraskuudu:
19. oraskuudu - 139. vuvven päivy (140. päivy kargavusvuon) grigorianskoin kalenduaruan mugah. Vuvven loppussah on 226 päiviä.

19. pakkaskuudu:
19. pakkaskuudu - 19. vuvven päivy grigorianskoin kalenduaruan mugah.

19. sulakuudu:
19. sulakuudu - 109. vuvven päivy (110. päivy kargavusvuon) grigorianskoin kalenduaruan mugah. Vuvven loppussah on 256 päiviä.

19. syvyskuudu:
19. syvyskuudu — 262. vuvven päivy (263. päivy kargavusvuon) grigorianskoin kalenduaruan mugah. Vuvven loppussah on 103 päiviä.

1901:

1904:

1905:

1906:

1907:

1908:

1910:

1912:

1914:

1918:

1919:

1920:

1921:

1922:

1923:

1924:

1926:

1928:

1931:

1932:

1934:

1935:

1937:

1938:

1940:

1941:

1943:

1946:

1947:

1948:

1949:

1950:

1951:

1953:

1954:

1956:

1957:

1958:

1960:

1961:

1962:

1963:

1964:

1965:

1966:

1967:

1970:

1971:

1972:

1973:

1976:

1977:

1979:

1980:

1984:

1986:

1989:

1990:

1991:

1993:

1995:

1996:

1997:

1998:

1999:

2. elokuudu:
2. elokuudu — 214. vuvven päivy (215. päivy kargavusvuon) grigorianskoin kalenderin mugah. Vuvven loppussah on 151 päiviä.

2. heinykuudu:
2. heinykuudu - 183. vuvven päivy (184. päivy kargavusvuon) grigorianskoin kalenduaruan mugah. Vuvven loppussah on 182 päiviä.

2. kezäkuudu:
2. kezäkuudu - 153. vuvven päivy (154. päivy kargavusvuon) grigorianskoin kalenduaruan mugah. Vuvven loppussah on 212 päiviä.

2. ligakuudu:
2. ligakuudu - 280. vuvven päivy (281. päivy kargavusvuon) grigorianskoin kalenderin mugah. Vuvven loppussah on 85 päiviä.

2. oraskuudu:
2. oraskuudu - 122. vuvven päivy (123. päivy kargavusvuon) grigorianskoin kalenduaruan mugah. Vuvven loppussah on 243 päiviä.

2. sulakuudu:
2. sulakuudu - 92. vuvven päivy (93. päivy kargavusvuon) grigorianskoin kalenduaruan mugah. Vuvven loppussah on 273 päiviä.

2. syvyskuudu:
2. syvyskuudu — 245. vuvven päivy (246. päivy kargavusvuon) grigorianskoin kalenduaruan mugah. Vuvven loppussah on 120 päiviä.

2. tuhukuudu:
2. tuhukuudu on 33. vuvven päivy grigorianskoin kalenduaruan mugah. Vuvven loppussah on 332 (333. kargavusvuon) päiviä.

20. elokuudu:
20. elokuudu — 232. vuvven päivy (233. päivy kargavusvuon) grigorianskoin kalenderin mugah. Vuvven loppussah on 133 päiviä.

20. heinykuudu:
20. heinykuudu - 201. vuvven päivy (202. päivy kargavusvuon) grigorianskoin kalenduaruan mugah. Vuvven loppussah on 164 päiviä.

20. kezäkuudu:
20. kezäkuudu - 171. vuvven päivy (172. päivy kargavusvuon) grigorianskoin kalenduaruan mugah. Vuvven loppussah on 194 päiviä.

20. kylmykuudu:
20. kylmykuudu - 324. vuvven päivy (325. päivy kargavusvuon) grigorianskoin kalenduaruan mugah. Vuvven loppussah on 41 päiviä.

20. oraskuudu:
20. oraskuudu - 140. vuvven päivy (141. päivy kargavusvuon) grigorianskoin kalenduaruan mugah. Vuvven loppussah on 225 päiviä.

20. sulakuudu:
20. sulakuudu - 110. vuvven päivy (111. päivy kargavusvuon) grigorianskoin kalenduaruan mugah. Vuvven loppussah on 255 päiviä.

20. syvyskuudu:
20. syvyskuudu — 263. vuvven päivy (264. päivy kargavusvuon) grigorianskoin kalenduaruan mugah. Vuvven loppussah on 102 päiviä.

2000:

2001:

2002:

2003:

2004:

2005:

2006:

2007:

2008:

2009:

2010:
Midä rodih sinä vuon.
Natalja Sinitskaja kiändi Tove Janssonin tevoksen "Varattavu iivananpäivy" karjalakse.

2010-lugu vuvvet:
2010-lugu vuvvet:

2011:

2012:

2013:

2014:

2015:

2016:

2017:

2018:

21. elokuudu:
21. elokuudu — 233. vuvven päivy (234. päivy kargavusvuon) grigorianskoin kalenduaruan mugah. Vuvven loppussah on 132 päiviä.

21. heinykuudu:
21. heinykuudu - 202. vuvven päivy (203. päivy kargavusvuon) grigorianskoin kalenduaruan mugah. Vuvven loppussah on 163 päiviä.

21. kezäkuudu:
21. kezäkuudu - 172. vuvven päivy (173. päivy kargavusvuon) grigorianskoin kalenduaruan mugah. Vuvven loppussah on 193 päiviä.

21. kylmykuudu:
21. kylmykuudu - 325. vuvven päivy (324. päivy kargavusvuon) grigorianskoin kalenduaruan mugah. Vuvven loppussah on 40 päiviä.

21. oraskuudu:
21. oraskuudu - 141. vuvven päivy (142. päivy kargavusvuon) grigorianskoin kalenduaruan mugah. Vuvven loppussah on 224 päiviä.

21. pakkaskuudu:
21. pakkaskuudu - 21. vuvven päivy grigorianskoin kalenduaruan mugah.

21. sulakuudu:
21. sulakuudu - 111. vuvven päivy (112. päivy kargavusvuon) grigorianskoin kalenduaruan mugah. Vuvven loppussah on 254 päiviä.

21. syvyskuudu:
21. syvyskuudu — 264. vuvven päivy (265. päivy kargavusvuon) grigorianskoin kalenduaruan mugah. Vuvven loppussah on 101 päiviä.

21. talvikuudu:
21. talvikuudu - 355. vuvven päivy (356. päivy kargavusvuon) grigorianskoin kalenduaruan mugah. Vuvven loppussah on 10 päiviä.

21. tuhukuudu:
21. tuhukuudu on 52. vuvven päivy grigorianskoin kalenduaruan mugah. Vuvven loppussah on 313 (314. kargavusvuon) päiviä.

22. elokuudu:
22. elokuudu — 234. vuvven päivy (235. päivy kargavusvuon) grigorianskoin kalenderin mugah. Vuvven loppussah on 131 päiviä.

22. heinykuudu:
22. heinykuudu - 203. vuvven päivy (204. päivy kargavusvuon) grigorianskoin kalenduaruan mugah. Vuvven loppussah on 162 päiviä.

22. kezäkuudu:
22. kezäkuudu - 173. vuvven päivy (174. päivy kargavusvuon) grigorianskoin kalenduaruan mugah. Vuvven loppussah on 192 päiviä.

22. oraskuudu:
22. oraskuudu - 142. vuvven päivy (143. päivy kargavusvuon) grigorianskoin kalenduaruan mugah. Vuvven loppussah on 223 päiviä.

22. syvyskuudu:
22. syvyskuudu — 265. vuvven päivy (266. päivy kargavusvuon) grigorianskoin kalenduaruan mugah. Vuvven loppussah on 100 päiviä.

23. elokuudu:
23. elokuudu — 235. vuvven päivy (236. päivy kargavusvuon) grigorianskoin kalenderin mugah. Vuvven loppussah on 130 päiviä.

23. heinykuudu:
23. heinykuudu - 204. vuvven päivy (205. päivy kargavusvuon) grigorianskoin kalenduaruan mugah. Vuvven loppussah on 161 päiviä.

23. kevätkuudu:
23. kevätkuudu - 82. vuvven päivy (83. päivy kargavusvuon) grigorianskoin kalenduaruan mugah. Vuvven loppussah on 283 päiviä.

23. kezäkuudu:
23. kezäkuudu - 174. vuvven päivy (175. päivy kargavusvuon) grigorianskoin kalenduaruan mugah. Vuvven loppussah on 191 päiviä.

23. oraskuudu:
23. oraskuudu - 143. vuvven päivy (144. päivy kargavusvuon) grigorianskoin kalenduaruan mugah. Vuvven loppussah on 222 päiviä.

23. pakkaskuudu:
23. pakkaskuudu - 23. vuvven päivy grigorianskoin kalenduaruan mugah.

23. sulakuudu:
23. sulakuudu - 113. vuvven päivy (114. päivy kargavusvuon) grigorianskoin kalenduaruan mugah. Vuvven loppussah on 252 päiviä.

23. syvyskuudu:
23. syvyskuudu — 266. vuvven päivy (267. päivy kargavusvuon) grigorianskoin kalenduaruan mugah. Vuvven loppussah on 99 päiviä.

24. elokuudu:
24. elokuudu — 236. vuvven päivy (237. päivy kargavusvuon) grigorianskoin kalenderin mugah. Vuvven loppussah on 129 päiviä.

24. heinykuudu:
24. heinykuudu - 205. vuvven päivy (206. päivy kargavusvuon) grigorianskoin kalenduaruan mugah. Vuvven loppussah on 160 päiviä.

24. kevätkuudu:
24. kevätkuudu - 83. vuvven päivy (84. päivy kargavusvuon) grigorianskoin kalenduaruan mugah. Vuvven loppussah on 282 päiviä.

24. kezäkuudu:
24. kezäkuudu - 175. vuvven päivy (176. päivy kargavusvuon) grigorianskoin kalenduaruan mugah. Vuvven loppussah on 190 päiviä.

24. kylmykuudu:
24. kylmykuudu - 328. vuvven päivy (329. päivy kargavusvuon) grigorianskoin kalenduaruan mugah. Vuvven loppussah on 37 päiviä.

24. ligakuudu:
24. ligakuudu - 297. vuvven päivy (298. päivy kargavusvuon) grigorianskoin kalenderin mugah. Vuvven loppussah on 68 päiviä.

24. oraskuudu:
24. oraskuudu - 144. vuvven päivy (145. päivy kargavusvuon) grigorianskoin kalenduaruan mugah. Vuvven loppussah on 221 päiviä.

24. pakkaskuudu:
24. pakkaskuudu - 24. vuvven päivy grigorianskoin kalenduaruan mugah.

24. syvyskuudu:
24. syvyskuudu — 267. vuvven päivy (268. päivy kargavusvuon) grigorianskoin kalenduaruan mugah. Vuvven loppussah on 98 päiviä.

24. talvikuudu:
24. talvikuudu - 358. vuvven päivy (359. päivy kargavusvuon) grigorianskoin kalenduaruan mugah. Vuvven loppussah on 7 päiviä.

25. elokuudu:
25. elokuudu — 237. vuvven päivy (238. päivy kargavusvuon) grigorianskoin kalenderin mugah. Vuvven loppussah on 128 päiviä.

25. heinykuudu:
25. heinykuudu - 206. vuvven päivy (207. päivy kargavusvuon) grigorianskoin kalenduaruan mugah. Vuvven loppussah on 159 päiviä.

25. kevätkuudu:
25. kevätkuudu - 84. vuvven päivy (85. päivy kargavusvuon) grigorianskoin kalenduaruan mugah. Vuvven loppussah on 281 päiviä.

25. kezäkuudu:
25. kezäkuudu - 176. vuvven päivy (177. päivy kargavusvuon) grigorianskoin kalenduaruan mugah. Vuvven loppussah on 189 päiviä.

25. oraskuudu:
25. oraskuudu - 145. vuvven päivy (146. päivy kargavusvuon) grigorianskoin kalenduaruan mugah. Vuvven loppussah on 220 päiviä.

25. pakkaskuudu:
25. pakkaskuudu on vuvven 25. päivy grigorianskoin kalenderin mugah. Vuvven loppussah on 340 (341. kargavusvuon) päiviä.

25. syvyskuudu:
25. syvyskuudu — 268. vuvven päivy (269. päivy kargavusvuon) grigorianskoin kalenduaruan mugah. Vuvven loppussah on 97 päiviä.

25. talvikuudu:
25. talvikuudu - 359. vuvven päivy (360. päivy kargavusvuon) grigorianskoin kalenduaruan mugah. Vuvven loppussah on 6 päiviä.

26. elokuudu:
26. elokuudu — 238. vuvven päivy (239. päivy kargavusvuon) grigorianskoin kalenduaruan mugah. Vuvven loppussah on 127 päiviä.

26. heinykuudu:
26. heinykuudu - 207. vuvven päivy (208. päivy kargavusvuon) grigorianskoin kalenduaruan mugah. Vuvven loppussah on 158 päiviä.

26. kezäkuudu:
26. kezäkuudu - 177. vuvven päivy (178. päivy kargavusvuon) grigorianskoin kalenduaruan mugah. Vuvven loppussah on 188 päiviä.

26. oraskuudu:
26. oraskuudu on 146. vuvven päivy (147. päivy kargavusvuon) grigorianskoin kalenduaruan mugah. Vuvven loppussah on 219 päiviä.

26. sulakuudu:
26. sulakuudu - 116. vuvven päivy (117. päivy kargavusvuon) grigorianskoin kalenduaruan mugah. Vuvven loppussah on 249 päiviä.

26. syvyskuudu:
26. syvyskuudu — 269. vuvven päivy (270. päivy kargavusvuon) grigorianskoin kalenduaruan mugah. Vuvven loppussah on 96 päiviä.

26. talvikuudu:
26. talvikuudu - 360. vuvven päivy (361. päivy kargavusvuon) grigorianskoin kalenduaruan mugah. Vuvven loppussah on 5 päiviä.

27. elokuudu:
27. elokuudu — 239. vuvven päivy (240. päivy kargavusvuon) grigorianskoin kalenderin mugah. Vuvven loppussah on 126 päiviä.

27. heinykuudu:
27. heinykuudu - 208. vuvven päivy (209. päivy kargavusvuon) grigorianskoin kalenduaruan mugah. Vuvven loppussah on 157 päiviä.

27. kezäkuudu:
27. kezäkuudu - 178. vuvven päivy (179. päivy kargavusvuon) grigorianskoin kalenduaruan mugah. Vuvven loppussah on 187 päiviä.

27. oraskuudu:
27. oraskuudu - 147. vuvven päivy (148. päivy kargavusvuon) grigorianskoin kalenduaruan mugah. Vuvven loppussah on 218 päiviä.

27. pakkaskuudu:
27. pakkaskuudu on vuvven 27. päivy grigorianskoin kalenderin mugah. Vuvven loppussah on 338 (339. kargavusvuon) päiviä.

27. syvyskuudu:
27. syvyskuudu — 270. vuvven päivy (271. päivy kargavusvuon) grigorianskoin kalenduaruan mugah. Vuvven loppussah on 95 päiviä.

27. talvikuudu:
27. talvikuudu - 361. vuvven päivy (362. päivy kargavusvuon) grigorianskoin kalenduaruan mugah. Vuvven loppussah on 4 päiviä.

28. elokuudu:
28. elokuudu — 240. vuvven päivy (241. päivy kargavusvuon) grigorianskoin kalenduaruan mugah. Vuvven loppussah on 125 päiviä.

28. heinykuudu:
28. heinykuudu - 209. vuvven päivy (210. päivy kargavusvuon) grigorianskoin kalenduaruan mugah. Vuvven loppussah on 156 päiviä.

28. kezäkuudu:
28. kezäkuudu - 179. vuvven päivy (180. päivy kargavusvuon) grigorianskoin kalenduaruan mugah. Vuvven loppussah on 186 päiviä.

28. kylmykuudu:
28. kylmykuudu - 332. vuvven päivy (333. päivy kargavusvuon) grigorianskoin kalenduaruan mugah. Vuvven loppussah on 33 päiviä.

28. oraskuudu:
28. oraskuudu - 148. vuvven päivy (149. päivy kargavusvuon) grigorianskoin kalenduaruan mugah. Vuvven loppussah on 217 päiviä.

28. pakkaskuudu:
28. pakkaskuudu on vuvven 28. päivy grigorianskoin kalenderin mugah. Vuvven loppussah on 337 (338. kargavusvuon) päiviä.

28. syvyskuudu:
28. syvyskuudu — 271. vuvven päivy (272. päivy kargavusvuon) grigorianskoin kalenduaruan mugah. Vuvven loppussah on 94 päiviä.

28. tuhukuudu:
28. tuhukuudu on 59. vuvven päivy grigorianskoin kalenduaruan mugah. Vuvven loppussah on 306 (307. kargavusvuon) päiviä.

29. elokuudu:
29. elokuudu — 241. vuvven päivy (242. päivy kargavusvuon) grigorianskoin kalenderin mugah. Vuvven loppussah on 124 päiviä.

29. heinykuudu:
29. heinykuudu - 210. vuvven päivy (211. päivy kargavusvuon) grigorianskoin kalenduaruan mugah. Vuvven loppussah on 155 päiviä.

29. kezäkuudu:
29. kezäkuudu - 180. vuvven päivy (181. päivy kargavusvuon) grigorianskoin kalenduaruan mugah. Vuvven loppussah on 185 päiviä.

29. oraskuudu:
29. oraskuudu - 149. vuvven päivy (150. päivy kargavusvuon) grigorianskoin kalenduaruan mugah. Vuvven loppussah on 216 päiviä.

29. pakkaskuudu:
29. pakkaskuudu on 29. vuvven päivy grigorianskoin kalenduaruan mugah. Vuvven loppussah on 336 (337. kargavusvuon) päiviä.

29. sulakuudu:
29. sulakuudu - 119. vuvven päivy (120. päivy kargavusvuon) grigorianskoin kalenduaruan mugah. Vuvven loppussah on 246 päiviä.

29. syvyskuudu:
29. syvyskuudu — 272. vuvven päivy (273. päivy kargavusvuon) grigorianskoin kalenduaruan mugah. Vuvven loppussah on 93 päiviä.

29. talvikuudu:
29. talvikuudu — 363. vuvven päivy (364. päivy kargavusvuon) grigorianskoin kalenduaruan mugah. Vuvven loppussah on 2 päiviä.

3. elokuudu:
3. elokuudu — 215. vuvven päivy (216. päivy kargavusvuon) grigorianskoin kalenderin mugah. Vuvven loppussah on 150 päiviä.

3. heinykuudu:
3. heinykuudu - 184. vuvven päivy (185. päivy kargavusvuon) grigorianskoin kalenduaruan mugah. Vuvven loppussah on 181 päiviä.

3. kevätkuudu:
3. kevätkuudu - 62. vuvven päivy (63. päivy kargavusvuon) grigorianskoin kalenduaruan mugah. Vuvven loppussah on 303 päiviä.

3. kezäkuudu:
3. kezäkuudu - 154. vuvven päivy (155. päivy kargavusvuon) grigorianskoin kalenduaruan mugah. Vuvven loppussah on 211 päiviä.

3. oraskuudu:
3. oraskuudu - 123. vuvven päivy (124. päivy kargavusvuon) grigorianskoin kalenduaruan mugah. Vuvven loppussah on 242 päiviä.

3. sulakuudu:
3. sulakuudu - 93. vuvven päivy (94. päivy kargavusvuon) grigorianskoin kalenduaruan mugah. Vuvven loppussah on 272 päiviä.

3. syvyskuudu:
3. syvyskuudu — 246. vuvven päivy (247. päivy kargavusvuon) grigorianskoin kalenduaruan mugah. Vuvven loppussah on 119 päiviä.

3. tuhukuudu:
3. tuhukuudu on 34. vuvven päivy grigorianskoin kalenduaruan mugah. Vuvven loppussah on 331 (332. kargavusvuon) päiviä.

30. elokuudu:
30. elokuudu — 242. vuvven päivy (243. päivy kargavusvuon) grigorianskoin kalenderin mugah. Vuvven loppussah on 123 päiviä.

30. heinykuudu:
30. heinykuudu - 211. vuvven päivy (212. päivy kargavusvuon) grigorianskoin kalenduaruan mugah. Vuvven loppussah on 154 päiviä.

30. kevätkuudu:
30. kevätkuudu - 89. vuvven päivy (90. päivy kargavusvuon) grigorianskoin kalenduaruan mugah. Vuvven loppussah on 276 päiviä.

30. kezäkuudu:
30. kezäkuudu - 181. vuvven päivy (182. päivy kargavusvuon) grigorianskoin kalenduaruan mugah. Vuvven loppussah on 184 päiviä.

30. kylmykuudu:
30. kylmykuudu - 334. vuvven päivy (335. päivy kargavusvuon) grigorianskoin kalenduaruan mugah. Vuvven loppussah on 31 päiviä.

30. oraskuudu:
30. oraskuudu - 150. vuvven päivy (151. päivy kargavusvuon) grigorianskoin kalenduaruan mugah. Vuvven loppussah on 215 päiviä.

30. pakkaskuudu:
30. pakkaskuudu on 30. vuvven päivy grigorianskoin kalenduaruan mugah. Vuvven loppussah on 335 (336. kargavusvuon) päiviä.

30. sulakuudu:
30. sulakuudu - 120. vuvven päivy (121. päivy kargavusvuon) grigorianskoin kalenduaruan mugah. Vuvven loppussah on 245 päiviä.

30. syvyskuudu:
30. syvyskuudu — 273. vuvven päivy (274. päivy kargavusvuon) grigorianskoin kalenduaruan mugah. Vuvven loppussah on 92 päiviä.

31. elokuudu:
31. elokuudu — 243. vuvven päivy (244. päivy kargavusvuon) grigorianskoin kalenderin mugah. Vuvven loppussah on 122 päiviä.

31. heinykuudu:
30. heinykuudu - 212. vuvven päivy (213. päivy kargavusvuon) grigorianskoin kalenduaruan mugah. Vuvven loppussah on 153 päiviä.

31. kevätkuudu:
31. kevätkuudu - 90. vuvven päivy (91. päivy kargavusvuon) grigorianskoin kalenduaruan mugah. Vuvven loppussah on 275 päiviä.

31. oraskuudu:
31. oraskuudu - 151. vuvven päivy (152. päivy kargavusvuon) grigorianskoin kalenduaruan mugah. Vuvven loppussah on 214 päiviä.

31. pakkaskuudu:
31. pakkaskuudu on 31. vuvven päivy grigorianskoin kalenduaruan mugah. Vuvven loppussah on 334 (335. kargavusvuon) päiviä.

347 eaa.:

4. elokuudu:
4. elokuudu — 216. vuvven päivy (217. päivy kargavusvuon) grigorianskoin kalenderin mugah. Vuvven loppussah on 149 päiviä.

4. heinykuudu:
4. heinykuudu - 185. vuvven päivy (186. päivy kargavusvuon) grigorianskoin kalenduaruan mugah. Vuvven loppussah on 180 päiviä.

4. kevätkuudu:
4. kevätkuudu - 63. vuvven päivy (64. päivy kargavusvuon) grigorianskoin kalenduaruan mugah. Vuvven loppussah on 302 päiviä.

4. kezäkuudu:
4. kezäkuudu - 155. vuvven päivy (156. päivy kargavusvuon) grigorianskoin kalenduaruan mugah. Vuvven loppussah on 210 päiviä.

4. ligakuudu:
4. ligakuudu - 282. vuvven päivy (283. päivy kargavusvuon) grigorianskoin kalenderin mugah. Vuvven loppussah on 83 päiviä.

4. oraskuudu:
4. oraskuudu - 124. vuvven päivy (125. päivy kargavusvuon) grigorianskoin kalenduaruan mugah. Vuvven loppussah on 241 päiviä.

4. sulakuudu:
4. sulakuudu - 94. vuvven päivy (95. päivy kargavusvuon) grigorianskoin kalenduaruan mugah. Vuvven loppussah on 271 päiviä.

4. syvyskuudu:
4. syvyskuudu — 247. vuvven päivy (248. päivy kargavusvuon) grigorianskoin kalenduaruan mugah. Vuvven loppussah on 118 päiviä.

4. tuhukuudu:
4. tuhukuudu on 35. vuvven päivy grigorianskoin kalenduaruan mugah. Vuvven loppussah on 330 (331. kargavusvuon) päiviä.

427 eaa.:

5. elokuudu:
5. elokuudu — 217. vuvven päivy (218. päivy kargavusvuon) grigorianskoin kalenderin mugah. Vuvven loppussah on 148 päiviä.

5. heinykuudu:
5. heinykuudu - 186. vuvven päivy (187. päivy kargavusvuon) grigorianskoin kalenduaruan mugah. Vuvven loppussah on 179 päiviä.

5. kevätkuudu:
5. kevätkuudu - 64. vuvven päivy (65. päivy kargavusvuon) grigorianskoin kalenduaruan mugah. Vuvven loppussah on 301 päiviä.

5. kezäkuudu:
5. kezäkuudu - 156. vuvven päivy (157. päivy kargavusvuon) grigorianskoin kalenduaruan mugah. Vuvven loppussah on 209 päiviä.

5. oraskuudu:
5. oraskuudu - 125. vuvven päivy (126. päivy kargavusvuon) grigorianskoin kalenduaruan mugah. Vuvven loppussah on 240 päiviä.

5. syvyskuudu:
5. syvyskuudu — 248. vuvven päivy (249. päivy kargavusvuon) grigorianskoin kalenduaruan mugah. Vuvven loppussah on 117 päiviä.

5. talvikuudu:
5. talvikuudu - 339. vuvven päivy (340. päivy kargavusvuon) grigorianskoin kalenduaruan mugah. Vuvven loppussah on 26 päiviä.

5. tuhukuudu:
5. tuhukuudu on 36. vuvven päivy grigorianskoin kalenduaruan mugah. Vuvven loppussah on 329 (330. kargavusvuon) päiviä.

6. elokuudu:
6. elokuudu — 218. vuvven päivy (218. päivy kargavusvuon) grigorianskoin kalenderin mugah. Vuvven loppussah on 147 päiviä.

6. heinykuudu:
6. heinykuudu - 187. vuvven päivy (188. päivy kargavusvuon) grigorianskoin kalenduaruan mugah. Vuvven loppussah on 178 päiviä.

6. kevätkuudu:
6. kevätkuudu - 65. vuvven päivy (66. päivy kargavusvuon) grigorianskoin kalenduaruan mugah. Vuvven loppussah on 300 päiviä.

6. kezäkuudu:
6. kezäkuudu - 157. vuvven päivy (158. päivy kargavusvuon) grigorianskoin kalenduaruan mugah. Vuvven loppussah on 208 päiviä.

6. kylmykuudu:
6. kylmykuudu - 310. vuvven päivy (311. päivy kargavusvuon) grigorianskoin kalenduaruan mugah. Vuvven loppussah on 55 päiviä.

6. ligakuudu:
6. ligakuudu - 279. vuvven päivy (280. päivy kargavusvuon) grigorianskoin kalenderin mugah. Vuvven loppussah on 86 päiviä.

6. oraskuudu:
6. oraskuudu - 126. vuvven päivy (127. päivy kargavusvuon) grigorianskoin kalenduaruan mugah. Vuvven loppussah on 239 päiviä.

6. pakkaskuudu:
6. pakkaskuudu - 6. vuvven päivy grigorianskoin kalenduaruan mugah.

6. sulakuudu:
6. sulakuudu - 96. vuvven päivy (97. päivy kargavusvuon) grigorianskoin kalenduaruan mugah. Vuvven loppussah on 269 päiviä.

6. syvyskuudu:
6. syvyskuudu — 249. vuvven päivy (250. päivy kargavusvuon) grigorianskoin kalenduaruan mugah. Vuvven loppussah on 116 päiviä.

6. talvikuudu:
6. talvikuudu - 340. vuvven päivy (341. päivy kargavusvuon) grigorianskoin kalenduaruan mugah. Vuvven loppussah on 25 päiviä.
Tämän päivän pruazniekat.
̈ Suomen iččenäzyspäivy

6. tuhukuudu:
6. tuhukuudu on 37. vuvven päivy grigorianskoin kalenduaruan mugah. Vuvven loppussah on 328 (329. kargavusvuon) päiviä.

7. elokuudu:
7. elokuudu — 219. vuvven päivy (220. päivy kargavusvuon) grigorianskoin kalenduaruan mugah. Vuvven loppussah on 146 päiviä.

7. heinykuudu:
7. heinykuudu - 188. vuvven päivy (189. päivy kargavusvuon) grigorianskoin kalenduaruan mugah. Vuvven loppussah on 177 päiviä.

7. kevätkuudu:
7. kevätkuudu - 66. vuvven päivy (67. päivy kargavusvuon) grigorianskoin kalenduaruan mugah. Vuvven loppussah on 299 päiviä.

7. kezäkuudu:
7. kezäkuudu - 158. vuvven päivy (159. päivy kargavusvuon) grigorianskoin kalenduaruan mugah. Vuvven loppussah on 207 päiviä.

7. kylmykuudu:
7. kylmykuudu - 311. vuvven päivy (312. päivy kargavusvuon) grigorianskoin kalenduaruan mugah. Vuvven loppussah on 54 päiviä.

7. ligakuudu:
7. ligakuudu - 280. vuvven päivy (281. päivy kargavusvuon) grigorianskoin kalenderin mugah. Vuvven loppussah on 85 päiviä.

7. oraskuudu:
7. oraskuudu - 129. vuvven päivy (130. päivy kargavusvuon) grigorianskoin kalenduaruan mugah. Vuvven loppussah on 236 päiviä.

7. pakkaskuudu:
7. pakkaskuudu - 7. vuvven päivy grigorianskoin kalenduaruan mugah.

7. sulakuudu:
7. sulakuudu - 97. vuvven päivy (98. päivy kargavusvuon) grigorianskoin kalenduaruan mugah. Vuvven loppussah on 268 päiviä.

7. syvyskuudu:
7. syvyskuudu — 250. vuvven päivy (251. päivy kargavusvuon) grigorianskoin kalenduaruan mugah. Vuvven loppussah on 115 päiviä.

7. talvikuudu:
7. talvikuudu - 341. vuvven päivy (342. päivy kargavusvuon) grigorianskoin kalenduaruan mugah. Vuvven loppussah on 24 päiviä.

7. tuhukuudu:
7. tuhukuudu on 38. vuvven päivy grigorianskoin kalenduaruan mugah. Vuvven loppussah on 327 (328. kargavusvuon) päiviä.

8. elokuudu:
8. elokuudu — 220. vuvven päivy (221. päivy kargavusvuon) grigorianskoin kalenderin mugah. Vuvven loppussah on 145 päiviä.

8. heinykuudu:
8. heinykuudu - 189. vuvven päivy (190. päivy kargavusvuon) grigorianskoin kalenduaruan mugah. Vuvven loppussah on 176 päiviä.

8. kevätkuudu:
8. kevätkuudu - 67. vuvven päivy (68. päivy kargavusvuon) grigorianskoin kalenduaruan mugah. Vuvven loppussah on 298 päiviä.

8. kezäkuudu:
8. kezäkuudu - 159. vuvven päivy (160. päivy kargavusvuon) grigorianskoin kalenduaruan mugah. Vuvven loppussah on 206 päiviä.

8. oraskuudu:
8. oraskuudu - 128. vuvven päivy (129. päivy kargavusvuon) grigorianskoin kalenduaruan mugah. Vuvven loppussah on 237 päiviä.

8. pakkaskuudu:
8. pakkaskuudu - 8. vuvven päivy grigorianskoin kalenduaruan mugah.

8. sulakuudu:
8. sulakuudu - 98. vuvven päivy (99. päivy kargavusvuon) grigorianskoin kalenduaruan mugah. Vuvven loppussah on 267 päiviä.

8. syvyskuudu:
8. syvyskuudu — 251. vuvven päivy (252. päivy kargavusvuon) grigorianskoin kalenduaruan mugah. Vuvven loppussah on 114 päiviä.

8. talvikuudu:
8. talvikuudu - 342. vuvven päivy (343. päivy kargavusvuon) grigorianskoin kalenduaruan mugah. Vuvven loppussah on 23 päiviä.

8. tuhukuudu:
8. tuhukuudu on 39. vuvven päivy grigorianskoin kalenduaruan mugah. Vuvven loppussah on 326 (327. kargavusvuon) päiviä.

814:

9. elokuudu:
9. elokuudu — 221. vuvven päivy (222. päivy kargavusvuon) grigorianskoin kalenduaruan mugah. Vuvven loppussah on 144 päiviä.

9. heinykuudu:
9. heinykuudu - 190. vuvven päivy (191. päivy kargavusvuon) grigorianskoin kalenduaruan mugah. Vuvven loppussah on 175 päiviä.

9. kezäkuudu:
9. kezäkuudu - 160. vuvven päivy (161. päivy kargavusvuon) grigorianskoin kalenduaruan mugah. Vuvven loppussah on 205 päiviä.

9. oraskuudu:
9. oraskuudu - 129. vuvven päivy (130. päivy kargavusvuon) grigorianskoin kalenduaruan mugah. Vuvven loppussah on 236 päiviä.

9. sulakuudu:
9. sulakuudu - 99. vuvven päivy (100. päivy kargavusvuon) grigorianskoin kalenduaruan mugah. Vuvven loppussah on 266 päiviä.

9. syvyskuudu:
9. syvyskuudu — 252. vuvven päivy (253. päivy kargavusvuon) grigorianskoin kalenduaruan mugah. Vuvven loppussah on 113 päiviä.

9. tuhukuudu:
9. tuhukuudu on 40. vuvven päivy grigorianskoin kalenduaruan mugah. Vuvven loppussah on 325 (326. kargavusvuon) päiviä.

Aazii:
Aazii on suurin muanoza alovehen da rahvahan lugumiärän mugah. Se luadiu Jevroupanke Jevrazii-manderen. Sen pinduala (suariloinke) on läs 43,4 milj. km². Rahvahan lugumiäry on 4,2 miljr. hengie (2012) (60,5% muailman eläjien lugumiäryspäi).
Aazii on nygöi suurin aloveh muailmas, kudai ainos kehittyy.
Nimen alguperä.
Griekkalazes eeposas tämä valdivo on sivottu Asija-suarinke, kudai oli Troijan ystävy. Asija-nimi griekkalazes mifolougies on Promitein akal, kudamas tuligi muanozan nimi.
Muanpindu.
Aazien pohjazes ollah tundrat. Vähän suvizembäh ollah koskemattomat mečät. Aazien päivänlaskupuoles ollah hyvät mustumuat. Keski-Aazien suurin oza, Ruskies merespäi [Mongoulii|Mongouliessah]], on hiekkumuat. Suurin niilöis on Gobi-hiekkumua. Gimalait eroitetah Keski-Aazien Suvi- da Liideh-Aazien tropikois.
Gimalait ollah muailman korgevin mägiharjandeh. Jovet, kudamien jovenalois ollah Gimalait, kannetah mudua suven peldoloih. Sen periä roitahes tulokkahat muaperät.

Abraham Lincoln:
Abraham Linkoln (12. tuhukuudu 1809 Hodgenville, Kentuki, Yhtysvallat – 15. sulakuudu 1865 Vašington, Yhtysvallat) oli ameriekkalaine valdivomies, Yhtysvalloin 16. prezidentu (1861-1865), Tazavallan partien enzimäine prezidentu, ameriekkalazien orjien piästäi, ameriekalazen rahvahan muanivomies.
Linkoln rodivui köyhän fermeran perehes. Lapsusaijas algajen häi äijy ruadoi. Köyhyön periä Linkoln opastui školas vaigu vuvven. Ga yksikäi häi iče opastui da suvaičči lugie kirjoi. Myöhembi Linkoln piäzi läbi tutkindolois da sai oigevuksen ruadua puolistajannu. Indeicien vastahnouzun aigua Illinois häi liittyi nouzujoukkoh da hänet vallittih kapitanakse, ga bojas häi ei ottanuh ozua. Sežo Linkoln oli Illinoisan zakonoinluajindukerähmön da Yhtysvalloin Kongresan ezittäjien paluatan ozanottai. Häi oli Meksikan-Yhtysvalloin voinan vastusmies.
Linkoln oli nerokkahannu paginanpidäjänny. Uuzilöile alovehile orjuksen levittämizen vastusmiehenny Linkoln kehotti perustamah Tazavallan parttii. Vuvvennu 1860 hänes rodih prezidentu. Rahvahienvälizen voinan aigua (1861-1865) Linkol voitti Konfideratsien. Prezidentannu häi lujendi toimehpaniivallan da hyögäi orjuksen. Sežo oli nostettu transmanderen raudutie. Linkoln hyväksi Gomsted-aktan, kudai sellitti muanruadokyzymyksen.
14. sulakuudu 1865 Linkoln oli tapettu teatras. Hänes rodih Yhtysvalloin enzimäine tapettu prezidentu.

Afganistuanu:
Afganistuanu (puštu افغانستان‎, dari افغانستان), viralline nimitys- Afganistuanan islamilaine tazavaldu on valdivo Keski-Azies. Afganistuanal ei ole piäzyy mereh. Vuvven 2013 mugah vägilugu on läs 31 miljonua, pinduala on 652 864 km².
Afganistan piälinnu on Kabul. Virallizet kielet – puštu da dari.
Afganistuanu on unituarine valdivo, prezidentutazavaldu.
Afganistuanu rajoittuu Irananke päivänlaskus, Pakistuananke suves da päivännouzus, Turkmenistuananke, Uzbekistuananke da Tadžikistuananke pohjazes, Kitainke da Indienke päivännouzus. 
Afganistuanu sijaiččou Iranan ylängömuan koillizes. Muan suurin oza on mäit da niilöin välis olijat alangot. 
Afganistanan pohjazes sijaiččou Baktriskoin alango, kudamas on savihiekkumua, kuduas jatketah Karakumat. Suves da päivännouzus täs on mägisistiemat: Paropamiz da Gindukuš. 

Afriekku:
Afriekku on toinen pindualan mugah manner Jevrazien jälles. Pohjazes on Välimeri, koillizes – Ruskei meri, päivänlaskus – Atlantan valdumeri, päivännouzus da suves – Indien valdumeri. Afriekakse kučutah sežo muanozua, kudamah kuulutah Afriekan manner da suaret. Afriekan pinduala on 29,2 milj. km², suariloinke – läs 30,3 milj. km². Se kattau 6 % Muan kogo pinnan pindualaspäi da 20,4 % kuivan muan pindualaspäi. Afriekas on 55 valdivuo.
Afriekan rahvahan lugumiäry on läs miljardua hengie. Afriekku on rahvaskunnan algukodi: juuri täs lövvettih aigazien gominidoin muinazimat jiännykset, ottajen joukkoh "Sahelanthropus tchadensis", "Australopithecus africanus", "A. afarensis", "Homo erectus", "H. habilis" da "H. ergaster".
Afriekan manner menöy poikki ekvuatoras da mones ilmastoalovehes. Se on ainavo manner, kudai sijoittuu pohjazes subtropizes ilmastoalovehespäi suvisubtropizessah. Täs vihmuu ylen vähän.
Nimen alguperä.
Enzimäi ”afri”-sanal muinazen Karfagenan eläjät kučuttih ristikanzoi, kuduat elettih linnan lähäl. Tämä nimi on sivottu ”afar”-sanah, kudai merkiččöy finikakse pölyy. Konzu Riman eläjät vallattih Karfagenan, hyö nimitettih sen Afriekakse. Myöhembäh Afriekakse ruvettih kuččuo tämän manderen kaikkii alovehii, a sit iččiegi mannerdu.

Ahven:
Ahven ("Perca fluviatilis") on kala.

Ahvenet:
Ahvenet ("Percidae") ollah ahvenkaloin lahkoh kuului kalaheimo.

Ahvenet (sugu):
Ahvenet ("Perca") ollah ahvenien heimoh da "Percinae"-alaheimoh kuului kalasugu.
Luavut.
Suguh kuuluu kolme luaduu:

Ahvenkalat:
Ahvenkalat ("Perciformes") ollah kalalahko.

Aigu:
Aigu on fiiziekan perussuurus, kuduan yksikkö on sekundu.
Aijanlaskun histourii.
Aigua on ezmäi miärätty sen kaikkii selgielöimbis merkilöis, suutkinnu (päivän da yön vaihtelunnu) da vuvvenaijoinnu, min pohjal on luajittu kalenduaroi. Vahnimbatgi tiijetyt sivilizaciet ollah juattu aigua kuuloikse da čuasuloikse. 3000 vuottu vahnois babilonielazis tekstois kirjutetah kui kuun 7., 14., 21. ja 28. päivy ollah lebopäivät; nedälitgi ollah sit oldu käytös jo hätken.
Aigu fiiziekas.
Fiiziekas perussuurus aigu (, tunnus t) miäritelläh tapahtumien välizenny loittozuksennu aiguavaruksen nelländel akselil. Einsteinan sumban suhtelližusteorien vuoh aigua ei voi ezittiä niminny muunnu kui aiguavaruon vuittinnu.

Aiguvyöhykeh:
Aiguvyöhykkehel on kaksi piämerkičysty.

Aittuniemi:
Aittuniemi () on Karjalan tazavallan Louhen piirin pos’olku. Se on Aittuniemen kyläkunnan haldivolline keskus.
Pos’olku sijoittuu 43 kilometrin piäs liideheh Louhespäi, Aittujärven () da Pirttijärven () keskes.
Histourii.
Se perustettih vuvvennu 1914 Murmanskan raudutien raududorogustansiennu.
Laitokset da organizaciet.
Pos’olkas on:
Kul’tuuru da opastundu.
Pos’olkas on keskiškola.
Histourien mustomerkit.
Pos’olkas on:

Akira Kurosawa:
Akira Kurosawa ( "Kurosawa Akira", 23. kevätkuudu, 1910 – 6. syvyskuudu, 1998) oli japounielaine kino-ohjuaju da käzikirjuttai. Händy pietäh yhtenny merkittävimis ohjuajis kinon histouries. 57-vuodehizen uran aigua häi ohjai kaikkiedah 30 kinuo. Kurosawan enzimäine kino "Sugata sanširo" piäzi ilmah vuvvennu 1943.

Akkalansaamen kieli:
Akkalansaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Akseli Gallen-Kallela:
Akseli Gallen-Kallela (26. sulakuudu 1865, Pori, Suomi — 7. kevätkuudu 1931, Stokgol'mu, Ruočči) oli suomelaine taidehmualuaju, kudamua pietäh erähänny merkittävimbis suomelazis mualajis. Hänen kuulužii tevoksii ollah "Sammon taonta", "Ad Astra", "Sammon puolustus", "Kullervon kirous", "Symposion" da "Lemminkäisen äiti". Hänen mualavuksis on kui kanzallisromuanttizii, realistizii mugagi ekspressionistizii piirdehii.

Al'umiinii:
Al'umiinii Mendelejevan sistiemallizen järjestyksen mugah on kolmadentostu joukon kolmanden periodan alguaineh. Sen atomunoumer on 13. Sidä merkitäh Al (). Se kuuluu kebjieloin metalloin joukkoh. Tädä metallua on ylen äijy da se on kolmas hiimielline alguaineh muankuores leviemizen mugah (kislorodan da kremnien jälles).
Prostoi aineh al'umiinii on kebjei paramagnitnoi metallu. Sen väri on valgei da hobjankarvaine. Al’umiiniespäi on kebjieh luadie erilazii muodoloi, sidä on kebjieh valua. Al'umiiniel on korgei lämmön- da sähkösiirdo, se ei varua korroziedu.
Histourii.
Enzikerran al'umiiniedu sai duanielaine fiiziekku Gans Ersted v. 1825. Alguainehen nimi perustuu latinan nimeh ”alumen”, kudai merkiččöy ”kvastsi” («квасцы»).
Ennen al'umiinien tevolližussuamizen löydämisty tämä metallu oli kuldua kallehembi. V. 1889 britanielazet lahjoitettih Mendelejevale viesat kullas da al'umiiniespäi, hyö tahtottih ozuttua omua kunnivoičustu suurele ven'alazele hiimiekale.

Ala-Kuittijärvi:
Ala-Kuittijärvi () on Ven’an järvi Karjalan tazavallan Kalevalan piiris. Se kuuluu Kuittijärvilöin joukkoh da sijoittuu Kemin jovenalas.
Järven pinduala on 141,3 km², piduhus – 30,4 km, levevys – 7,5 km, randuviivan piduhus – 124 km. Sen keskisyvys on 9,4 m, syvin kohtu on 33 m.
Suvirandu on madal, pohjasrandu on korgei, niilöil kazvau havumeččii.
Järves on 48 suardu, kudamien yhtehine pinduala on 1,6 km². Suurimat niilöis on Vuopasari (0,15 km²) da Petrasari.
Vien väri on valpahanmaksankarvaine. Pohjas on järvirudua da harmuadu mudua. Järven lahtilois on kažl’ua da šaraheiniä.
Järves on riäpöidy, särgii, haugii, ahvendu, siigua, matikkua, kiiškoidu.

Alan Turing:
Alan Mathison Turing (23. kezäkuudu 1912 London, Anglii - 7. kezäkuudu 1954 Wimslow, Anglii) oli britanielaine matematiekku, logikan tutkii, kriptografu. Turing hyvin vaikutti informatiekan kehittämizeh. Häi on Britanien imperien ritarikunnan kavaleru (1945), Londonan kuningasseuran ozanottai (1951). Vuvvennu 1936 keksitty Turingan koneh avvutti tarkastella algoritmua. Tädä konehtu nygöigi käytetäh monis teouriettizis da praktiekallizis. Turingan tiedoruavot pietäh suurennu panoksennu sego informatiekan perustamizeh sego i tegoälyn teourieh.
Toizen muailmanvoinan aigua Alan Turing ruadoi Kodoin da peittokielen haldivollizes školas, kudai sijoičči Bletči-puistos. Turing keksi mondu murron tabua da teouriettizen ohjelman Bombe-koneheh niškoi, kuduan avul murrettih germuanilazen Enigma-peittokielikirjoituskonehen.
Voinan jälles Turing ruadoi Kanzallizes fiziekkulaboratouries, kus hänen projektan mugah oli luajittu enzimäine tiedokoneh ACE-programmanke. Vuvven 1948 Turing liityi Mančesteran yliopistoh da otti ozua Mančesteran tiedokonehien keksimizes. Sežo Turing tutkii matematiekan biolougii. Vuvvennu 1950 häi keksii empiirine Turingan testu tiedokonehen tegoälyn arvosteluh niškoi.
Turing oli homoseksualu, sendäh händy vaivattih. Vuvvennu 1954 häi luadi ičetapon. Häi on yksi kuulužimis homofobien žertvois Britanies.
Turingan kunnivokse on nimitetty muailman arvokkahin palkindo informuatiekan alal.

Alangomuat:
Alangomuat (golland. Nederland) – valdivo, kudamas on kaksi ozua: Päivänlasku-Jevroupan oza da Karibanmeren suaret Boneir, Sint-Estatius da Saba (niidy kučutah Kariban Gollandiekse). Päivänlasku-Jevroupan aloveh on Pohjanmeren rannal (randuviivan pitkevys on 451 km), se rajoittuu Germuanienke (577 km) da Bel’gienke (450 km).
Valdivolline flagu on kolmevärine (ruskei, valgei, sinine piduhusviivoin). Kanzalline pruazniekku on 27. sulakuudu (Kuningahan päivy).
Alangomualoin peruszakonan mugah valdivon viralline piälinnu on Amsterdamu. Ga tovelline piälinnu on Gaagu, kudamas on kuningahan rezidensii, parluamentu, haldivo da toizien mualoin posol’stvat. Toizet tärgiet linnat ollah Rotterdamu (muan suurin portu), Utrehtu (muan raududorogusistieman keskus), Eindhovenu (elektroniekan keskus). 
Pinduala on 41  543 km², rahvahan lugumiäry on 17  022  101 hengie.

Alavoine:
Alavoine on poselenii da sen keskus Karjalan tazavallan Anuksen piiris Ven'al. Se on sijoitunnuhes Alavozenjoven varrel 19 kilometrin piäs Aunuksnlinnaspäi päivännouzupuolehpäi. Kyläs on 3000 da poselenies 4300 eläjiä (vuonnu 2012).
Muantiedo da eläjät.
Alavozen kunnan pinduala on 721,52 neliökilometrii. Se rajoittuu luodehes Anuksen piirin Videlen, koillizes Koveran, päivänlaskupuolel Tuuksen da Anuksen da liidehes Mägriän kundih sego suves Luadogan kauti Leningradan aloveheh. Pindualas 69,8 % on vezialovehii, 24,0 % muudu luondo da 5,4 % muatalovusmualoi.
Kundu (poselenii) on sijoitunnuhes Luadogan alangoh kuulujah Anuksen tasankol. Sen alovehel virratah Luadogah laskijat Alavozenjogi da Tuuloksenjogi.
Alavozen kylä (pos'olku) on Anuksen piirin toizekse suurin azutuskeskus. Sen ližäkse poselenieh kuuluu Alavozen sovhouzan azutus da yheksä kyliä: Aleksala, Gorka libo Alavozenmägi (ven. "Iljinskaja Gorka"), Homala ("Bolšakovo"), Hörppälä ("Gerpelja"), Jeroila, Nurmoila, Sieksi ("Sedoksa"), Tuulos da Uuzi-Tuulos ("Ustje Tuloksy"). Nurmoilas, Alavozen sovhouzan rinnal da Uvves-Tuulokses on enämbi 300 eläjiä da Aleksalas läs 200. Vuvven 2010 rahvahanluvun mugah poselenien eläjis 46 % on ven'alastu, 45 % karjalastu, 2 % valgoven'alastu da 2 % ukrainalastu.
Histourii.
Novgorodan arhijepiskopale kuulunuh Pyhän Il'l'an (Iljinskin, Alavozen) pogostu mainitah vuvven 1551/1552 verokirjas. Sih kuului suuri aloveh Siämjärvel, Tulomajärvel da Vieljärvel sego Tuuloksenjoven, Videlenjoven, Alavozenjoven alajuoksun da Pisinjoven varrel.
1900-luvun allus seuvun kylät kuuluttih Riipuskalan volostin Alavozen ja Juoksielan (ven. "Juksila") kyläkundih. 1920-luvul oli muvvostettu Anuksen piirin Alavozen kylänevvosto, kuduan keskuskohtannu on olluh ezmäi Koččila da myöhembä Leskelä . Vuonnu 1927 perustettih viendytavaroi luadii Alavozen saha da vuonnu 1932 žiivatoinhoidoh keskitynnyh Alavozen sovhouzu. Kunnan eläjät oldih enimyölleh karjalazii, ga sahal on ruadanuh äijy ven'alastu dai suomelastu. Toizen muailmuvoinan aijannu 1941–1944 aloveh oli Suomen miehittämänny.
Liikendeh, talovus da palvelut.
Alavozen kauti kulgou Anuksen da Sortavalan väline dorogu A130 sego Lodeinoinpellon da Jänisjärven väline raududorogu..
Seuvun piäelinkeino on muatalovus. Poselenies ruadau maijon tuotandoh keskitynnyh Alavozen karjutila, kudai on yksi Karjalan tazavallan suurembis muatalovusyrityksis.. Saha ei enämbiä rua.
Keskuspos'olkan palveluloih kuulutah päivykodi, škola, muuzikkuškola, kul'tuurutaloi, kirjasto, poštu sego laukat. .
Nähtävykset da matkailu.
Kunnan alovehel on kolme arheolougistu kohtua: 1400–1700-luvun Alavozen pogostu Jeroilan kyläs, Luadogan rannal ruadanuh Ondrusovan manasteri sego sen lähäl olii kivi. Rakendusmustomerkilöih kuuluu 1800-luvun loppupuolel nostettu Mihailovan taloi Vekkoilas. 
Alavozes ruadau lomakylä Olonka.

Alavozen sovhouzan azutus:
Alavozen sovhouzan azutus () on Karjalan tazavallan Anuksen kanzallizen piirin pos’olku, kudai kuuluu Alavozen kyläkundah.
Se sijoittuu lähäl Alavozen pos’olkua.
Vuonnu 1939 Alavozen sovhouzaspäi tuli yksi suurimis sovhouzois Karjalas.

Alavozenmägi:
Mägyryččy libo Alavozenmägi () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.
Se sijoittuu Anuksenjoven rannal.

Albert Edelfelt:
Albert Gustaf Aristides Edelfelt (21. heinykuudu 1854 Porvoo Suomi – 18. elokuudu 1905 Porvoo) oli suomelaine taidehmualuaju, gruafikko da resuiččii. Edelfelt mualai äijän histouriellistu aihettu da portriettua.
Edelfelt on yksi merkittävimbii suomelazis taidehmualuajis da taidehelokseh vaikuttajis.
Edelfelt rodiihes vuvvennu 1854. Hänen tuattah oli ruoččilaine arhitektor Carl Albert Edelfelt da muamo bohatan porvoolaizen kupčan tytär Alexandra Brandt. Muamo kuului Johan Ludvig Runebergan tuttavih, da Runeberg da Topelius tuvettih nuordu Edelfeltii.
Edelfelt oli enzimäine kanzoinvälizesti tundiettu suomelaine taidoilii, kuduan tevoksii ostettih muzieloih da merkittävih taidehkogomuksih.
Aihies muijal.
Edelfeltii koskijat sivut
Edelfeltin mualavuksii koskijat sivut

Albert Einstein:
Albert Einstein (14. kevätkuudu 1879 — 18. sulakuudu 1955) oli germuanienjevrieläine fiizikku, kudamua pietäh yhtenny XX vuozisuan merkittävimbis fiizikkulois. Händy tunnetah muun mugah suhtelližusteorien ozuttelijannu. Häi sai Nobelan fiiziekanpalkindon vuvvennu 1921.

Albuanii:
Albuanii (alb. "Shqipëria"), täyzi viralline muodo on Albuanien tazavaldu (alb. "Republika e Shqipërisë"), on valdivo Balkanan niemimuan päivänlaskus, Adrianmeren da Ionianmeren rannal. Se on NATO:n ozanottai vuvves 2009 algajen.
Otranto-salmi eroittau Albuanien Itualies. Koillizes se rajoittuu Serbienke, Kosovo da Metohii – avtonoumizen alovehenke. Luodehes – Černogourienke, päivännouzus – Makedounien tazavallanke, liidehes – Gretsienke.
Muan aloveh on 28748 km². Sen rahvahan lugumiäry on 2 831 741 hengie. Muan piälinnu on Tirana.

Aleksal:
Aleksal () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.
Se sijoittuu Anuksenjoven rannal.

Aleksandr-Svirskoin manasteri:
Aleksandr-Svirskoin Pyhä-Troitskoi manasteri
Kaikkii kuulužembi Olonetskoin eparhien on Pyhä-Troitskoi manasteri. Omal historiel se on paras da on yhtes riävys parahien inočeskoloin obiteliloinke kogo ven´an mual.
1580 vuvvel ruoččilazet murendettih da levitettih manuahoin inočeskoin eloksen ritmu, no vellesto myös kerävyi da uvvessah nosti obitelin lyhyöh aigah. Uvvessah avavui obiteli Svätoin prepodobnoin Aleksandr Svirskoin.
Hänen ruavot vellestönke manasteris oldih ihan moizet suuret da kallehet, ihan moizet ku Sergei Radonežskoin. Aleksandr Svirskoil myös oli äijy opastujua, kuduat osvätittih karjalan muadu omil malittuloil da Jumalan uskol. Täs manasteris ainos oli ylen strougoi ustuavu. Vellestö valliči Aleksandrua igumenakse, sit häi oli igumenannu ihan kuolendassah 1533 vuodessah.

Aleksandr Lukič Volkov:
Aleksandr Lukič Volkov (on roinnuhes 25. talvikuudu 1928) on karjalaine runoilii, kirjuttai, kiändäi, Karjalan tazavallan rahvahan kirjuttai.
Eloskerdu.
Nevvostoliiton da Suomen voinan aigah (1941-1944) Volkovan pereh oli evakuiiruittu Sverdlovan alovehele, kus Aleksandr rubei oman ruadotoimindan kolhozas heboloinkaččojannu da sit mečänkuadajannu.
Vuozinnu 1948-1988 Petroskoin kooperativnoi tehnikuman opastundan jälles Aleksandr ruadoi myöndyjärjestölöis, oli Profsojuzoin komitietan johtajannu da Petroskoin deputuattannu.
Vuvvennu 1959 oli piästetty ilmoih Volkovan enzimäzet runot, vuvvennu 1966 häi voitti Oma Mua -lehten runokonkursan da sai palkinnon.
Vuvvennu 1959 oli piästetty ilmoih enzimäine Malen'kaja Dessoila -runokniigu ven'an kielel, a vuvvennu 1997 tämä kniigu "Pieni Dessoilu" oli piästetty karjalan kielen livvin murdehel.
Vuvvennu 1998 hänen Igäine tuli -runo voitti lehtimiehien da kirjuttajien konkursas "Paras tevos karjalan da veps'an kielel".
Vuozispäi 1990 Aleksandr Lukič on Karjalaine sana -kirjuttajien yhtymän piälikkö.
Vuvvespäi 2000 liittyi Ven'an kirjuttajien liittoh.
Volkov kiändi karjalakse A.S.Puškinan, A. Blokan, A. Ahmatovan, A. Tvardovskin da toizien ven'alazien runoilijoin runot.
Vuvvennu 2001 hänen Vellen syväin -kniigu sai diploman "Karjalan tazavallan vuvven kniigu" da Karjalan tazavallan piälikön palkinnon.
Vuozinnu 1999-2001 oli Karjalan Rahvahan Liiton piälikkönny.
Sammon-palkinnon laureattu.

Aleksandr Vasil’jevič Suvorov:
Aleksandr Vasil’jevič Suvorov ((13.) 24. kylmykuudu 1730 – (6.) 18. oraskuudu 1800) – kuulužu ven’alaine polkienpiälikkö, vojennoi teourietiekku, Ven’an kanzalline urhomies. Ven’an muan- da merienvoimien generualissimus, Avstrien da Sardien voimien generualu-fel’dmuaršualu, oman aijan kai Ven’an da monien ulgopuolien mualoin miehien kunnivomerkilöin suaju.
Suvorov oli roinnuhes generualu-anšefu Vasilii Ivanovič Suvorovan perehes (tarkua roindupäivän vuottu nikel ei ole tiettävy). Aleksandr Suvorovan tuatto oli kovasydämelline peitolline kansel’uarien ruadai.
Lippuzes Suvorov kirjutti omas roindas vuonnu 1730, ga omaeloskerras kirjutti, gu häi meni armieh vuonnu 1742, konzu hänele täytyi 15 vuottu. Ei ole tiettävy hänen roindupaikkugi, ga enimistö tutkijois ajattelou, gu Suvorov oli roinnuh Moskvas. 
Aleksandran tuatto, Vasilii Ivanovič Suvorov oli Pedrun I ristinpoigu da enzimäzen ven’alazen vojennoin sanakniigan luadii. Sugulegendan mugah Suvorovat on vahnu ruoččilaine aristokruattilline sugunimi. Iče Aleksandr Suvorov kirjutti omaeloskerras, gu hänen tuattolointuatto tuli Ven’ah vuonnu 1622.
Suvorovan muamo oli Avdot’ja (Jevdokija) Feodosjevna Suvorova, neijistysaigah Manukova. Hänes on säilytetty ylen vähän tieduo.
Suvorovan perehen dovariššu da Aleksandran Puškinan died’oin tuatto generualu Abram Gannibal vaikutti Suvorovan ozah. Häi oli nähnyh, gu kižates tinasaldattoinke Aleksandr ylen hyvin ellendäy voijennoloi tegoloi, da nevvoi hänen tuatale andua poijan armieh. 
Vuonnu 1754 Suvorov sai poručikan virguarvo da oli pannuh Ingerin jalguvägipolkah. 1756 – 1758 vuozien aigah häi sluuži Vojennoikunnas. Enzikerdua häi otti ozua toras Seiččemenvuodehizes voinas (1756-1763). 
Vuonnu 1758 Aleksandr rubei sluužimah armies da oli miärätty Memel’an komendantannu. Pol’šan voinan jälles (1769-1772) Suvorov lähti Suomeh Ruočin rajan kaččelemah da lujendamah. Häi lujendi ei vaigu Vil’manstrand linnan Lappeenrannas, ga vie kai rajan lujitandupaikat. 
Jo vuonnu 1773 sulakuus häi otti ozua ven’alais-turkilazes voinas (1768-1774) da piäzi fel’dmuaršalu P.A. Rum’antsevan enzimäzeh armieh. Toizen ven’alais-turkilazen voinan aigah jo generualannu Suvorov sai voittua Kinburnas (1787) da Očakovan lähel (1788), kus häi pergoi kai turkilastu armiedu. Bessarabian kampanian aigah häi otti Izmail - lujeviman turkilazen linnan (1790, oraskuu). Vuonnu 1794 händy työnnettih pol’šalazien vägivastustuksen alevuttamah. Kost’uškua voiton suamizen da Prahan eläjien hävittämizen jälles 24. ligakuudu (3.kylmykuudu) Suvorov otti Varšavan andavumizen. 
Aleksandr Suvorov oli Ekaterinan II armahin polkienpiälikkö. Impeeratorittaren kuolendan da Pavlan I piäzemizen valduistuimele jälles Suvorov oli heitetty sluužbas, ga vuonnu 1799 händy työnnettih Itualieh, kus häi sai äijiä voittua da viijen kuun aigah ajoi vihaniekkua iäre Pohjazes Itualies.
Suvorov rubei tungietamah Al’pin vuorois poikki Rimski-Korsakovale avuttamah, kudai oli olluh Ts’urihan lähäl da piettellyh Massenan ahtistuksen, ga tuli liijan myöhä. Hänele pidi perävyö iäre. Terväh Suvorov Ven’an armien kel kiändih omah muah. Polkienpiälikkö kuoli vuonnu 1800, 18. oraskuudu. Häi oli havattu Aleksandro-Nevskoin lavran alahazes Blahoveščenskois kirikös.
Ulgomualazet äijän kirjutettih ven’alazen polkienpiälikön omaluadužuksih näh: «Suvorov murginoiččou huondeksel, illastau päiväl, maguau illal, oza yödy pajattau, a päivännouzul kävelöy vähiä vajai alastomannu libo vierettelih heinäs, da ajattelou, gu nämä tevot parandetah hänen tervehytty – sanou gertsougu Rišel’je.
A. Šišov kirjutti: «Häi ei menettänyh ni yhty torua, enimistö niilöis oli voitettu, hos vihaniekkua oli enämbi (yli 60 torua).
Suvorov äijiä tiezi voinan dielos da monis toizis tiedolois. Häi jätti suurdu vojennoi-teouriellistu da praktiekallistu perindyö, keksi uuziloi vojennoin dielon yhtehvedoloi da aksiomoi. 

Aleksandro-Nevskoi soboru (Petroskoi):
Aleksandro-Nevskoi soboru () on nostettu 1774 vuvvel. Konzu jo meni 50 vuottu Aleksandr-Nevskoin jiännöksil, net piätetth siirdiä uudeh kohtah. Piävyttih kohtah, kudamas ruoččilazet hävittih voinas, Petroskoin zavodan slobodas. Sinne oli rakendettu Aleksandro-Nevskoi manasteri. Nimen manasteril andoi Jekaterina II, ku Aleksandr Nevskoi oli Novgorodan mualoin puolistai, mualoih kuuluttih myös karjalan muat. Zavodu ruadoi, sinne kerävyi äijy eläjiä, nygöi pideli rakendua uuzi kirikkö, ku rahvas voidas sinne kävvä molimahes Jumalal.
Algavui kirikön rakendamine rahoil, kudualoi annettih iče zavodan ruadajat. Joga rubl´as kaikin ruadajat annettih 2 kopeikkua kirikön rakendukseh. Monii vuozii kerättih d´engoi da viettih kirjutuksii, ken, konzu da min vastah maksoi dengua. Tsuari yhten kerran andoi 30 rubl´ua, sit ruvettih hänel peräh maksamah mägilöin inouniekat (?) da kuptsat.
Petroskoin linnas ei olluh kivimuasteriloi, pidi eččie. Löydyi spetsialistu Pjetro Karlo Moderni Italien Šveitsariespäi. Häi tuli Petroskoih 1828 vuvvel. Hänel hyvin avvutettih linnalazet dai mualruadajat, kuduat elettih lähimäzis hierulois.
Muasteri Čern´ajev Piiterispäi holmogorskoin ruadajien kel katettih ravval kirikön kuupolu. Kaikin oldih hyväs mieles, ku linnu sai nengoman hyvän kivesrakendetun kirikön, sinne sai mennä molimahes 1500 hengel da oli se rakennus 5 kuupolline. Aleksandr Nevskoin ikoonan kirjutti 1829 vuvvel Aleksandr Sergejevič Čižov, häi sil aigua opastui Hudožestvennois akademies. 1832 vuvvel ikoonu oli valmis, ruadolois oli maksettu läs 400 rubl´ua. No ei olluh sit rakennukses ainos kirikkö. 29 päivy kezäkuudu kirikkö pandih kiini, annettih se sit Krajevedčeskoil muzeil. Vaste talvikuul 1991 vuvvel uvvessah kirikkö oli annettu pravoslavnoloil uskojazil, Petroskoin jeparhiel. Suuri kodvu piettih restavratsiedu. A 2-4 päivy kezäkuudu 2000 vuottu Moskovskoi Patriarhu oli Karjalan mual da osvätii Soboran Aleksandr Nevskoin, kudai nygöi on kogo tazavallan Piäkirikönny.

Aleksis Kivi:
Aleksis Kivi (oigei nimi Alexis Stenvall) (10. ligakuudu 1834 Nurmijärvi – 31. talvikuudu 1872 Tuusula) oli suomelaine kirjailii. Häi on tundiettu enne kaikkie kanzallisromuanan stuatussan suannuos romuanas "Seiččie vellesty" (1870), ozutelmis "Nummisuutarit" (1864) da runolois.
Kiven tekstois on kui romuanttizii mugagi realistizii piirdehii. Kivi kygeni luomah monel kirjalližuon alal korgeitazozen tuotandon silloi, konzu suomenkielizen kirjalližuon perindyö, kanzanrunohuttu luguh ottamattah, ei olluh olemas. Kivi oli enzimäine suomelaine ammattikirjailii. 1900-luvun allus Kivi-renessansas algajen häi on olluh Suomen kanzalliskirjailii.
Äijy Aleksis Kiven runuo da tevoksih kuulujii pajotekstoi on sävelletty pajoloikse. Niidy ollah ezimerkikse "Ozakkahat" (”Onnelliset”), ”Keinu”, "Meččymiehen laulu" (”Metsämiehen laulu”), ”Oravan laulu”, "Minun sydämen pajo" (”Sydämeni laulu”), "Seiččemen miehen vägi" (”Seitsemän miehen voima”), "Midä minä huolin" (”Mitä minä huolin”).

Alfred Hitchcock:
Sir Alfred Joseph Hitchcock (13. elokuudu 1899 – 29. sulakuudu 1980) oli britanielaine da ameriekkalaine kino-ohjuaju, kinovalmistai da käzikirjuttai. Vuodessah 1939 häi ruadoi Brituanies da Yhtysvallois.
Hichcock on kino-ohjuaju, kuduan nimi yhtistetäh trilleru-kinolajih. Omis fil’mois häi maltoi luadie rauhattomua atmosfierua. 
Hitchcock sai Ameriekan kinoinstituutan palkindon, a kuningatar Elizabeth I sanoi hänet ritarikse.
Alfred Hitchcock oli roinnuhes The High Road –uuličal Londonan linnanymbäristös Leitonstounas. Hänen tuatto ruadoi myijänny. 
Hittchcock ohjuai 55 täyzipitkiä fil’mua, monet kudualois ollah muailman kinon kluasiekannu. Sidä paiči Alfred Hitchcock ohjai 21 filmua. Kaksi fil’mua ei ole lopiettu.
Hitchcock suvaičči iče ozutella omis fil’mois, enne kaikkie jägimäzis fil’mois. Huomatah, ku ohjuaju suvaiččou andua piäroulit “kylmile” valgeitukkazile naizile (Marlene Dietrich, Grace Kelly, Vera Miles, Kim Novak).
Holliwoodan kunnivokävelykujoh on azutettu Alfred Hitchcockan nimizen tiähti. Leitonstoun-nimezes metroazeman seinis on pandu 17 mozuajikkua, kuduat ozutetah fragmentoi Hitchcockan fil’mois.

Alkogoulijuomine:
Alkogoulijuomine on juomine, kuduas etanolu (etiiluspirtu, alkogouli).

Alli:
Alli ("Clangula hyemalis") on lindu.
Nägö da kogo.
Piduhus: 39-47 cm<br>
Siibien agjuväli: 65-82 cm<br>
Paino: 400-860 g

Alvar Aalto:
Alvar Hugo Henrik Alto (, 3. tuhukuudu 1898, Kuortane – 11. oraskuudu 1976, Helsinki) on Suomen arhitektoru da dizaineru, suurin hahmo Suomen arhitekturas. Alto on "modernizman tuatto" Pohjazes Jevroupas.
Eloskerdu.
Vuvvennu 1916 piäzi Gel'singforsan Politeknillizeh instituuttah, kus händy opastui Armas Lindgren.

Alžir:
Alžir (Alžiran Rahvahan Demokrattine Tazavaldu) on valdivo Pohjazes Afriekas Välimeren basseinan päivänlaskupuoles, suurin Afriekan valdivo. Alžiran päivänlaskupuoles on Marokko, lounazes — Mavritanii da Mali, liidehes — Nigeru, päivännouzupuoles — Livii da Tunisu. Alžiran suurin oza on Sahara-hiekkumual. Piälinnu on Alžiran linnu. Muan pinduala on 2 381 740 km². Sie eläy (vuvven 2014 tiedoloin mugah) 38 813 722 hengie.

Amblyraja:
Amblyraja on rauskoin heimoh kuului kalasugu.

Amerikanhuabalo:
Amerikanhuabalo ("Anas americana") on sorzien heimoh kuului lindu.
Kogo da nägö.
Piduhus: 42-59 cm<br>
Siibien agjuväli:76-91 cm<br>
Paino: 510-1330 g

Amerikanjiäkuikku:
Amerikanjiäkuikku libo amerikanjiäguikku () on kuikkien heimoh kuului lindu. Se on Kanuadan kanzallislindu.
Pezindy.
Amerikanjiäkuikku muniu kaksi jäiččiä. Uročču da emäččy havvotah jäiččii yhtes 24-29 päiviä. Poigazet opastutah lendämäh 70-77 päivän ijäs.
Aloveh.
Amerikanjiäkuikku peziy Pohjas-Amerikan pohjasvuittilois, a talvehtiu sežo Päivänlasku-Europas. Suomes se on harvinaine gost'u.
Lähtiet.
[linnut|A

Amerikantavi:
Amerikantavi ("Anas carolinensis") on sorzien heimoh kuului lindu.

Amierikan Yhtysvallat:
Amerikan Yhtistynyöt Valdivot, libo Yhtistynyöt Valdivot eli Amerika () on valdivo pohjazes Amerikas. Muan pinduala on 9,5 miljonua km² (muailman nelläs tila). Rahvahan lugumiäry on 325 miljonua hengie (2015, muailman kolmas tila). Amerika on federatiivine valdivo, sie on 50 štatoi da Kolumbia federualline aloveh.
Piälinnu on Vašington. AYV:n eläjii sanotah amerikkalazikse, muadu – Amerikakse. Amerikan susiedat: pohjas on Kanuadu, suves on Meksikku, on olemas merenraja Ven'anke. Päivänlaskus on Tyynimeri, päivännouzus on Atlantan valdumeri da pohjazes on Pohjaine jiämeri.

Anaransaamen kieli:
Anaransaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Andorra:
Andorra (, , ), viralline nimi on Andorran Ruhtinaskundu (, , ) on yksi pienis Jevroupan valdivoloispäi. Se on syväinmuavaldivo (se ei ole meren rannal).Se sijoittuu Pirenei-mägilöin päivännouzus, Frantsien da Ispuanien keskes. Muan nimi tulou baskiloin kielen sanaspäi ”andurrial”, kudai merkiččöy tyhjiä muadu. 
Muan peruszakonan mugah viralline kieli on katalonien kieli, ga rahvas paistah sežo ispuanien da vähän frantsien kielel. 
Andorran pinduala on 468 km². Rahvahan lugumiäry on 71 732 hengie. 

Andrei Tarkovskii:
Andrei Arsenjevič Tarkovskii (Андре́й Арсе́ньевич Тарко́вский, 4. sulakuudu 1932 – 29. talvikuudu 1986) oli nevvostoliittolaine kino-ohjuaju da käzikirjuttai. Händy pietäh yhtenny muailman merkittävimis kinoloin luadijois.

Angola:
Angola (Angolan Tazavaldu) on valdivo suvizes Afriekas. Sen rajamuat ollah Namibii - suves, Kongon Demokruatilline Tazavaldu – koillizes da pohjazes, Zambii da Kongon Tazavaldu – päivännouzupuoles. Angolan päivänlaskupuoles on Atlantan valdumeri. Angola on endine Portugalien siirdomua. Vuvven 1976 talvikuun 1. päiväs se kuuluu Yhtistynyöt Kanzukunnat- järjestöh. Angolan nimen muale andoi sen enzimäine prezidentu Agostinjo Neto. Nimi kiännetäh kui ”ruskei rouzu”. Muan pinduala on 1 246 700 kvadruattukilometrii. Angolas eläy (vuvven 2015 tiedoloin mugah) 22 565 986 hengie.

Animacii:
Animacii (, elävöittämine) on tehniekku, kudamas kino todevutetah kuva kuval. Animacien voibi luadie kuvuamal fil'male piirrettylöi kuvii pienien muutoksienke libo azujen pienii muutoksii fiiziellizeh mallih (ezimerkikse azutekseh, animaciityttih libo vahah) da fotokuvuamal muutokset. Konzu kuvattu fil'mu ozutetah normualiravevuol, toine toizen jälles vaihtujis kuvis rodieu il’l’uuzii liikkeheh näh. Animacii voijah todevuttua sežo tiedokonehenvuoh.
Animacien histourii.
Ammuzien kallivoloukkomualavuksien elättilöil voi olla moni piädy da jalgua, da on duumaittu, ku nengozis toinah rodih liehujan tulen vallos kuva nel'l'uojas elätis. Erähis francielazis da Pireneilpäi lövvettylöis luupliitois on eri puolil kuva elätis eri azendolois. On ehtotettu, ku nengozii azuteksii pyöritettih nuorazes da rodih liikkehen il'l'uzii. Iranas Šahr-e Sukhtehan linnas enämbi nellän tuhanden vuvven tagua on lövvetty savimal'l'u, kudaman pinnale oli mualattu koza liikkehen eri vaihielois. Ravieh pyöritettynny nengoine mal'l'u olis suanuh kozan hyppimäh yhtes kohtas.
Enzimäine kogonah animacieh pohjannuh kino oli vikse James Stuart Blacktonan vuvvennu 1906 valmistunuh "Tiedovoittu hoteli", kudamas azutekset suadih lekkumah stop motion -tehniekan vuoh. Blackton luadi samannu vuvvennu sežo enzimäizenny varzinazennu mul'tifil'mannu pietyn "Humorous Phases of Funny Faces" -fil'man.
Karikaturistannu aloittanuh Émile Cohl oli yksi francielazen animacien perustajis. Häi aloitti vuvvennu 1908 luadijen mielanke kirjutuslauduanimacieloi, kudamat pohjattih figuuruhuahmoloin muutoksih. Sen jälles häi muutti Yhtysvaldoih da luadi sie animaciesarjua "Newlyweds", kudamua imitiiruittih äijän.
Yhtysvaldulaine Walt Disney aloitti animaciiuran Alisas Kummanmuas (1924), kehitti Oswald-jänöin 1927 da lopukse tärgevimän, Mikki Hiiren. Disneyn "Höyrylaivu Willie" (1928) oli putin iänianimacii, kudai nosti animacien tunnustetukse teatruiloituksekse.
Nevvostoliitos kehitettih omaluaduine, pehmei taba kuvata liikehty, kudamas tuli muan animacien tunnusmerki.
Animaciitehniekkoi.
Animaciitehniekkoi on monenluadustu da niilöi voi sežo yhtistellä.
Piirrosanimacii on kuva kuval piirrettyy animaciedu, kudai tavan mugah yhtistetäh tagamualavukseh. Tänäpäi piirrosanimacii tavan mugah luajitah tiedokonehel, konzu puhtahaksepiirretyt kuvat skanniruijah kuvankäzittelyprogrammah, kudamas net väritetäh da kerätäh kuvasarjakse. Enne tiedokonehii piirrosanimaciet luajittih tselluloidupl'onkoile, kudamien yhtele puolele piirrettih viivat da toizele puolele mualattih väripinnat. Piirrosanimuattoru piirdäy ezmäi piäkuvat libo liikkehen puoles tärgevimät piirrokset, kudamanjälles niilöinvälih piirretäh välikuvat. Piirrettylöis animacielois samua kuvasarjua libo sikluakäytetäh puaksuttavah sendäh, ku sih pidäy vähembi aigua.
Stop motion -animacii on animacii, kudai fotokuvatah kuva kuval.
Tyttianimacieh da vaha-animacieh luajitah tytit libo vahahuahmot, kudamat sit kuvatah dekoracieloinke.
Pala-animacies huahmot roitah bumuagaslibo sen jyttymäs materjualas leikattulois palazis, kudamii lekutellah kuvavusstolal da kuvatah ylähänpäi.
3D-animacies käytetäh 3D-tiedokonehprogrammoi, kudualois mallinnettuloil huahmoloil animacii todevutetah. Tiedokoneh čotaiččou animacien liikkehet, tulensuandan, kameran liikkehet da tekstuurat.

Anna Tulla:
Anna tulla on petroskolaine bändi, kudai pajattau nygypajoloi suomen, vepsän da kaikil karjalan kielen murdehil (vienakse, livvikse da lyydikse). Muziikan stiil'u on elektron-tansine. 
Anna tulla –joukko oli perustettu vuonnu 2007 Nuori Karjala –nuorižojärjestön Karjalan kandukielien kehittämizen projektan mugah. Perustamizen aijois pajojoukko uvvistui. Nygöi bändis on kaksi pajattajua – Darja Kuznecova (karjalaine) da Julija Maksimova (vepsäläine). Muuzikan keksijat ollah Darja Kuznecova da Daniil Trofimov. Pajoloin tekstoi kirjutetah Petroskoin Valdivon Yliopiston filologizen tiedokunnan Itämerensuomalazien kielien da kul’tuuran ozaston opastujat da yliopiston loppennuot (joukon ozanottajatgi opastuttih täl ozastol: Darja loppi yliopiston vuonnu 2009, Julija vuonnu 2010) da runoilijat (ezim. Zinaida Dubinina, Miikkul Pahomov da Katri Korvela). 
Suomenkielizii tekstoi kirjutetah Inna Nippolainen da Kristina Korotkih, livvikse kirjuttau Natalja Antonova, vienakse – Darja Kuznecova da Marija Kundoz’orova, vepsänkielizien tekstoin kirjuttai on Ol’ga Žukova. Repertuarah on otettu karjalankielizien rinoilijoin tevoksiigi.
Nygyaijas joukol on jo kaksi stuudipajokogomustu. Vuonnu 2008 oli kirjutettu enzimäine Onnen tähti – stuudipajokogomus, toine Lembi-kogomus nägi muailmua vuonnu 2010. 

Antarktidu:
Antarktidu (griek. ἀνταρκτικός – Arktikah vastaine) – Muan suvimanner, Antarktidan keskikohtu on läs muantiijoillizel suvipol’usal. Antarktidu sijaiččou Atlantan, Indien da Tyynen valdumeriloin vies, kuduat toiči kuulutah eri Suvivaldumereh.
Manderen pinduala on läs 14 107 000 km² ( šel’fujiätiköt - 930 000 km², suaret - 75 500 km²). Antarktidan pinnan keskikorgevus on kaikkien manderien suurin. Vilupol’usua paiči Antarktidas sijoitetah ilman kostevuon alahimat kohtat, tuulen vägevimät da pitkyaigazimat da päiväzen radiatsien intensiivizimat kohtat.
Antarktidakse kučutahgi muanozua, kuduah kuuluu Antarktida da sen suaret.
Avuandu.
Antarktidu lövvettih 16. (28.) pakkaskuudu vuonnu 1820 Mihail Lazarevan da Faddej Bellinsgauzenan ohajaukses ven’alazen tutkimusmatkan aigua. Vostok da Mirnij-nimizel venehil tutkijat tuldih Antarktidah 69°21′ S 2°14′ W–kohtah. Enne suvimanderen (lat. Terra Australis) olemine vaigu arvattih da toiči se yhdistettih Suvi-Ameriekkah (ezimerkikse Pari-reisan kartas v. 1513) da Avsrtrualieh. Ga juuri Bellinsgauzenan da Lazarevan tutkimusmatku suvipol’usoin merilois tovesti kuvvenden manderen olemizen.
Onnuako enzimäzenny mandereh astui ameriekkalazen Sesilia-laivan joukko 7. tuhukuudu vuvvennu 1821. Tarku azetuskohtu on tiedämätöi, ga arvatah, gu se oli Hjuz-lahtes (64°13′ S 61°20′ W). Täs matkas tiijot on aigazimat. On tarkembi tiedo matkas mandereh (Deivisan Randu) norviegielazes biznesmiehen Henrik Iohann Bul’as vuvvennu 1895.
Matkailu.
Vouzittain Antarktidah tulou läs 6000 matkailijua. Enimistö niilöis lähtöy Antarktidan niemeh, kuduas on matkailukeskus da lendohlähtöpaikku. 1990-luvul matkailu levei Rossan merelle da erähile alovehile Avstrualies suveh päi. Enimistö matkailijois matkustetah Antarktidah laivoil.

Antigua-Barbuda:
Antigua da Barbuda () on valdivo, kudai sijaiččou Antigua, Barbuda da Redonda - suaril.
Suurinvuitti ristikanzois on protestantat.
Antigua da Barbuda on Amerikkalazien valdivoloin yhtymy - järjestön ozanottai.
Valdivon piämies on Suurbritanian monarhu.
Muan pinduala on 440 km². Rahvahan lugumiäry on 91 295 hengie (2014). Piälinnu on Sent-Džons.

Anton Čehov:
Anton Pavlovič Čehov (29. pakkaskuudu 1860 Taganrog – 15. heinykuudu 1904 Badenweiler) on ven'alaine kirjailii, kudai uvvisti novellua da näytelmykirjalližuttu.
Anton Čehovan tuotando on realizman da modernizman välih: kerrondu on realistine, ga taba muailman hahmottamizeh on tostuluaduine, puaksuh impressionizman kauti kuvailtu. Sidä ei voi sijoittua yhteh tiettyh virdavukseh. Čehovan kerrondu on iččenäine, objektiivine da tarku. Kieli on konkriettine da yksinkerdaine.

Antonio Vivaldi:
Antonio Lucio Vivaldi (4. kevätkuudu 1678 Venezii – 28. heinykuudu 1741 Wien, Austrii) oli itualielaine säveldäi, kudai kuuluu barokkumuuzikan suurimbih nimih, hos puutuigi kuolduu unohtuksih. Hänen muuzikku lövvettih uvvessah vaste 1900-luvul. Hänen tunnetuin tevos on "Nelli vuvvenaigua".
Vivaldi rodihes enzimäzenny lapsennu kuuzilapsizeh pereheh, kudaman tuatto ruadoi viulistannu Venezien San Marco -kirikön orkestras. Antonio sai tovennägözesti nuorennu tuataldah viulunopastustu. Vuvvennu 1713 sai enziezityksen Vivaldin enzimäine ouperu "Ottone in villa".

Anuksen kanzalline liygiläzien Nikolai Prilukinan nimine muzei:
Anuksen kanzalline liygiläzien Nikolai Prilukinan nimine muzei on rikastu liygilästy kul’tuurua akkiloiččii. Muzei on Anuksenlinnan puustos kaksikerroksizes puuhizes kauppumiehen Kuttujevan talois. Taloin oli nostettu vuvvennu 1872. 
Alguvuvvet.
Kauppumiehen Kuttujevan taloih vuvennu 1959 avattih Anuksenlinnan muzei. Se oli enzimäine Karjalah perustettu yhteiskunnalline muzei. Allus algajen se ruadoigi vaiku rahvahien vuoh. Nikolai Prilukin, eräs muzein alguhpanijois, oman ruavon jälles (mies ruadoi linnan raikomas) kiirehti ruadoh muzeih. Sih aigah linnan muzei ruadoi vaiku viijes yheksässäh čuassuu ehtiä.
Silloi pidi ehtie kerätä kai, mi on rahvahal jiännyh. Nikolai Prilukin sanoi, ku hyö hätkestyttih. Äijy kallistu vehkehty rahvas lykättih iäre, ei tietty niilöile hindua, duumaittih ei nimikse pie vahnua. Sijah ostettih uvvet vehkehet da pertilomut. Prilukin puaksuh kävyi kylih, kehoitti rahvastu andamah muzeih vahnua veššii. Konzugo osti, konzugo čuajupuačkas annettih rahvas. Mies ellendi: kavottuu et sua järilleh. Silloi oli kerätty kallehimat muzein vehkehet. Vuozien aloh niidy vai liženi. 
Muzein zualat.
Muzeis alalleh on mondu zualua: Liygiläzet-ekspozitsii, ozutteluzualu lyhytaigazih ozutteluloih, kuvondupaja, muzein opastuskeskus lapsih da aiguzih niškoi, taloi Suures Sellis.
Projektat.
Anuksen muzein ruado ei ole yksipuoline. Sidä ainos kehitetäh. Muzeis on luajittu äijy mul’timediiprogrammua. Enzimäine, kudai azuttih vuvvennu 2006, on rahvahallizis ferezilöis: karjalazis dai ven’alazis. Tämä ruado ruattih yhtes Kemin muzeinke. Toine programmu on poimindas da kirjoindas. Kolmas - Anuksen linnan histouries. Niilöis on käytetty nygyaigazii tiedokonehmahtoloi. Programmat ollah mieldykiinnittäjät sit puolespäi, ku niilös et vaiku tiijusta sit libo täs ruavos libo dielos, ga vie voit kižatagi, kaččuo, kui ellendit ozutettuu. 
Vie eräs suuri ruado on muzein ozuttelutiloin videokuvaus. Tämän vuoh voibi muijal ozuttua, mittumat zualat ollah muzeis. 
Perindöllizikse roittih muzein luajitut “Pakkazien kižat”, “Pakkazien škola”, Ferezi-festivuali. 
Projekturuavon hantuzis on luajittu linnan histouries sanelii Grad na strelitse –spektakli. 
Suuri Selgi.
Muzeil on oma taloi Suures Sellis. Kyläs pietäh ekskursieloi da master-kluassoi turistoih da gostih niškoi. Net kai ollah kiini liygiläzien kul’tuurah. 

Anuksen karjalažet:
Anuksen karjalažet on Anuksenlinnas ruadai yhteiskunnalline yhtistys, kudaman piäruadoloi on karjalan kielen da karjalazen kul’tuuran kehittämine da kannattamine.
Perustanduvuozi da piälikkö.
Anuksen karjalažet perustettih vuvvennu 2007. Vladimir Lukin yhtistyksen piälikkö.

Anuksen muuzikkufestivualu:
Anuksen muuzikkufestivualu on tapahtumu, kudai pietäh Anukses da sen ymbäristös Karjalan tazavallas Ven'al. Festivualu piettih enzimästy kerdua vuvvennu 2011, da sen jälgeh se on pietty joga vuottu.
Lähtehet.
Anuksen muuzikkufestivualoin internettusivut

Anuksen piirin linnoin da kylien luvettelo:

Anuksenlinnu:
Anuksenlinnu libo Anus () on linnu Karjalan tazavallas. Anuksen linnu on Anuksen kanzallizen piirin hallindokeksus. Anuksenlinnu on yksi Pohjas-Ven'an vanhimis linnois. Enzimäzet kirjallizet mainindat ollah jo vuvvel 1137: linnanoigevuot Anuksenlinnu sai puuhizen linnan nostettuu vuonnu 1649. Linnu on sijoitunnuhes Anusjoven da Mägriänjoven yhtymykohtas lähäl Luadogua. Anuksenlinnal on histouriellizen linnan stuatussu.
Linnah kuulujat kylät.
Anuksenlinnu muvvostau oman linnukunnan, kuduah kuulutah linnan ližäkse kylät Yllöine, Immoilu, Kapšoilu, Puutil, Riipuškal, Suudal, Taččoilu da Tahtasovo.
Anuksenlinnan talovus da suhtehet.
Anuksenlinnu on muatalovuskeskus. Linnas on vie histourielline muzei, taidehmuzei, hotelli da sportuškola. Aunuksenlinnal on ystävystoimindua Mikkelin alovehenke sego Keski-Kainuunke, Ristijärven da Hyrynsalmen ker.
Eläjät.
Linnas eläy läs 8400 ristikanzua, heis läs 60% on karjalastu.

Apel'siinu:
Apel'siinu on apel'siinupuun ("Citrus sinensis") puunandin libo fruktu. Kazvitiijos apel'siinan puunandin miäritelläh marjakse, ku se on pehmeikettuhine, neževy puunandin.
Muodo.
Apel'siinu on pyörei, da toizien sitruspuunandimien jytyi se on jagavunnuhes sektoih. Kypsät apel'siinat ollah hyvä C-vitamiinan lähteh. Kuoritus apel'siinas on 100 grammua kohti 51 mg C-vitamiinua.
Tavan mugah apel'siinan sangei kettu poistetah enne syömisty da fruktas syvväh vaiku fruktuliha. Apel'siinas voibi sežo puzerdua apel'siinumehuu libo käyttiä sen ketun piälimäzindy vuittii mavustehennu.
Alguperä.
Apel'siinu tulou Liideh-Aaziespäi. Apel'siinu-sana tulou hollandien sanaspäi ("appelsien" libo "sinaasappel"), kudai merkiččöy "Kitain juablokku".
Muudu.
Apel'siinat ollah tavan mugah oranževoit. Apel'siinu on erähis kielis andanuh nimen oranžile värile. Värin nimi tulou francien sanas "orange" (se sana allun algajen tulou hindin da urdun kielilöin apel'siinua merkiččijäs sanas "narangi"), kudai merkiččöy sego apel'siinua sego sen värii. Erähät luavut yhtelläh ollah syväindön puoles ruskieloi, da niidy kučutah veriapel'siinoikse.

Argentiinu:
Argentiinu () libo Argentiinan tazavaldu () on suvizen Amerikan toine valdivo muan pindualan suuruos (Brazilian jälles) da kolmas rahvahan lugumiäräs (Brazilian da Kolumbian jälles). Se sijaiččou suvizen Amerikan liidehozas da Tulimuan suariston päivännouzun ozas.
Susiedat: päivänlaskus on Čili, pohjas on Bolivia da Paragvai, koillisozas Brazilia da Urugvai. Päivännouzus on Atlantan valdumeri.
Muan pinduala on 2 780 400. Rahvahan lugumiäry on 3 417 000 hengie (2015). Buenos-Aires on valdivon piälinnu.

Argivoi:
Argivoi () on maidotuoteh, kuduadu luajitah pieksijes lehmän maijos suaduloi sliuhkoi.
Tavan mugah argivoidu syvväh muuloin einehienke (ezim. voileiby libo ližätäh pudroh) libo sidä käytetäh toizien syömizien valmistamizeh niškoi (taigin, voivuahti, rokku). Argivois žuaritah syömisty.
Argivois on äijy kaloriedu (perindöllizes argivois on 748 kkal/100g).
Argivoi voi olla suolaine da suolatoi (se riippuu, ongo argivois suolu libo ei ole).
Argivoi ližättehenke luajitah tuorehis sliuhkois ližätes kakaodu, metty, vanilinua, zuaharii, fruktu- da muarjumehuu.
Tavan mugah argivoidu luajitah lehmän maijos, ga monis mualois sidä luajitah lambahan, kozan da muuloin žiivattoin maijos.
Tervehyönhoijon ruadajat nevvotah vähendiä argivoin syömisty, sendäh gu se vaikuttau syväimeh. Tervehele ristikanzale suutkois voi syvvä 10 g argivoidu. Vois on äijy holesteriinua: läs 200 mg/100g.

Arheolougii:
Arheolougii (grets. "archai’os", 'muinaine' + "logos", 'tiedo') libo muinazuontutkimus on joukko tiijonaloi, kudamat tutkitah rahvahan mennytty aigua analiliziiruiččemal muinazii jiännöksii libo niilöi jälgii, kudamii rahvahan toimindu on jättänyh muaperäh libo vezistölöin pohjah. Nengozii ollah ezimerkikse vahnat rakendukset da niilöih fundaimentat, azutehlövvöt libo artefaktat, rahvahan omassah hyväkse käytettylöin elättilöin da kazviloin jiännökset (muga kui makrofossiilat), kalmoit da ristikanzoin jiännökset sego rahvahan ymbäristöh aiheutetut muutokset. Arheolougizen tutkimuksen lähtehainehisto tavan mugah suahah arheolougizis kaivavuksis.
Arheolougii voi tutkie lähihistorieudu da muga tävvendiä histourientutkimustu, kudai pohjahes kirjallizih lähtehih. Puaksumbi arheolougii tutkiu loittostu mennytty aigua, aigastu histouriedu libo ezihistouriedu, kudamas ei ole kirjallizii lähtehii.

Arhijepiskoppu Leo:
Leo (siviilinimi Leo Makkonen; roinnuhes 4. kezäkuudu 1948 Pielavezi) on Suomen ortodoksizen kirikön johtai da Karjalan da kogo Suomen arhijepiskoppu. Häi loppi Pielavien školan vuonnu 1967 da suoritti ortodoksizen pappiskandiduatan tutkindon Kuopios Suomen ortodoksizes pappisseminaaries. Häi suoritti 1995 teologien kandiduatan tutkindon da sai teologien maisterin arvon. Häi on arhijepiskoppu Hermanan ohel arhijepiskopannu toine valgien papiston jäzen da leski. Hänel on yksi tytär da kaksi bunukkua.
Ruado.
Leo Makkozes rodih diakonu da pappi vuonnu 1973 da piispu 1979. Häi on ruadanuh ortodoksizen uskon opastajannu Itä-Karjalan kanzanopistos 1972–1973, jälles sidä ezmäi Ilomančin da sit Turun piirin matkupapinnu 1973–1979. Vuonnu 1979 händy vallittih Suomen ortodoksizen kirikön abulaspiispakse nimikkehel Jovensuun piispu. Häi täytti kanonizen naimattomusehton, sendäh gu saman vuon häi jäi leskekse.
Händy vallittih vuonnu 1979 Oulun jeparhien piispakse nimikkehel Oulun metropoliittu 1.1.1980 algajen, da 1996 händy vallittih Helsingin jeparhien piispakse nimikkehel Helsingin metropoliittu. Ligakuus 2001 händy vallittih Karjalan da kogo Suomen arhijepiskopakse. Arhijepiskoppu Leo on olluh jäzenenny Suomen ortodoksizen kirikön kiriköllizes kerähmös vuvves 1975 da ortodoksizes kiriköllizes halličukses vuvves 1980.
Arhijepiskoppu Leo perusti vuonnu 2005 jo kolmanden ortodoksizen kul'tuurufondan, Karjalan jeparhien fondan.
Arhijepiskoppi Leo jo Oulun metropoliitannu ruadajes rubei kirjuttamah väitöskniigua arhijepiskoppu Paavalis.
Arhijepiskoppu Leo on leski da yhten tyttären tuatto.
Karjalan kieli.
Arhijepiskoppu Leo on vuvves 1995 olluh Karjalan Kielen Seuran paginanvedäjänny. Arhijepiskopan muamankieli on karjalan kielen livvinkarjalan murreh. Arhijepiskoppu Leon juuret ollah Raja-Karjalan Salmispäi.

Arhippa Perttunen:
Arhippa Iivananpoika Perttunen (1762 – 7. elokuudu 1841) oli vienankarjalaine runonpajattai. Häi eli Latvajärven hierus, Vuokkiniemes.
Perttunen sanelih runoloi Lönnrotalle vuonnu 1834. Häi pajattih runoloi myös J. F. Cajanul da M. A. Castrénil. Kolmasvuittu Kalevalan runolois ollah häin sanelemih.
Perttuse poigu Miihkali Perttunen maltoi myös pajattua rahvahanrunoloi hyvin.

Arhitektuuru:
Arhitektuuru libo rakendustaideh on taidehen da tehniekan muodo, kudamas yhtyskundii, rakenduksii da niilöih liittyjii ozii planiruijah mones nägökulmas. Arhitektuuru eruou monis toizis taidehis mm. sendäh, ku arhitektuuran todevuttamizekse pidäy ainos joukkoruaduo, nevvotteluloi, kompromisoi da julgine hyväksyndy (rakendusluba) sego virguniekoin valvondua enne ku arhitektuuru (ezimerkikse rakendus) voijah todevuttua (rakendua).

Aristoteles:
Aristoteles libo Aristotel’ (m.grec. "Ἀριστοτέλης", "Aristotélēs"; 384–322 eaa.) oli filosoufu da tiedomies antičnois Gretsies. Händy pietäh omassah opastajan Platonan ližäkse erähänny kaikkii tärgevimis filosoufois, kudai perusti erähii nygöziigi tiijonaloi, ezimerkikse matematiekku da biolougii.

Armienii:
Armenii ( viralline nimi on Armenien tazavaldu ( [hɑjɑstɑˈni hɑnɾɑpɛtuˈtʰjun), on valdivo Suvi-Kavkazas.
Se sijoittuu Lounas-Aazien pohjazes da Armenien mägilöin koillizes. Se on syväinmuavaldivo (se ei ole meren rannal). Se rajoittuu Azerbaidžuananke da Vuaru-Karabahan tazavallanke päivännouzus. Lounuas – Nahičevanan avtonoumizen tazavallanke, kudai kuuluu Azerbaidžuanah. Suves – Irananke, päivänlaskus – Turtsienke da pohjazes – Gruuzienke. Armenii tarkastau Azerbaidžuanan alovehen ozua, Azerbaidžuanu tarkastau Armenien alovehen ozua.
Armenien rahvahan lugumiäry on 2 milj. 998,6 tuh. hengie (1.01.2016), sen pinduala on 29  743 km².
Sen piälinnu on Jerevanu. Valdivolline kieli on armenien kieli.

Artugu:
Artugu (Hg, ) Mendelejevan sistiemallizen järjestyksen mugah on kuvvenden periodan alguaineh. Sen atomunoumer on 80. Se liittyy sinkin joukkoh. Prostoi aineh artugu on perehodnoi metallu, pertin lämbötilal se on jugei hobjankarvaine da valgei nesteh, kudaman höyryt ollah ylen myrkyllizet. Artugu on yksi kahtes hiimiellizes alguainehespäi (dai ainavo metallu), kudamien prostoit ainehet normal’noloil ololoil ollah notkies agregatnois olotilas (toine moine alguaineh on brom).
Histourii.
Artugu tietäh muinazis aijois algajen. Puaksuh se lövvettih puhtahas nävös (notkiet pizaret kivilajiloil), ga puaksumbah suadih se, konzu poltettih luonnon kinovar’ua. Muinazet griekkalazet da riimalazet käytettih artugua kullan puhtastamizeh. Hyö tiettih artugan da sen yhtistehien myrkyllisyvyös. Äijät vuozisuat alhiimiekat piettih artugua kaikkien metalloin yhtistettynny ozannu da duumaitih, što ku notkiedu artugua luadie kovakse rikin libo mišjakan avul, roihes kuldu. Artugan eroittamine puhtahas nävös kuvaili ruoččilaine hiimiekku Georg Brandt v. 1735. Enne dai nygöigi käytetäh Merkuri-planietan merkii artugan merkiččemizeh niškoi. Ga vaigu Lomonosov da Braun tovestettih, gu artugu on metallu. Vuvvennu 1759 hyö voidih kylmättiä artugu da miärätä sen metalluominažuksii.
Löydö luonnos.
Artugu on harvu alguaineh muankuores, sen väitytys 83 mg/t. Ga artugu pahoi ytistyy hiimiellizesti alguainehih, kudualoi on ylen äijy muankuores. Sendäh artuguruvat voidih olla ylen äijäl väitettylöi. Rudois voi olla 2,5% artugua. Luonnos artugua lövvetäh eri kohtis, vaigu 0,02% artugua on miärättylöis kaivandukohtis. Muailman valdumeren vezilöis artugua on 0,1 mkg/l.

Astana:
Astana () — Kazahstanan piälinnu.

Astrid Lindgren:
Anna Astrid Emilia Lindgren (omua suguu Ericsson; 14. kylmykuudu 1907 Vimmerby, Ruočči – 28. pakkaskuudu 2002, Stokgol’mu) oli muailmankuulužu ruoččilaine lapsienkirjuttai. Hänen kirjoi on kiännetty 99 kielele. Lindgrenan luadimii hahmoloi ollah Pippi Långstrump, Emil i Lönneberga, Ronja Rövardotter da Karlson på taket. Tunnettuloi kniigoi ollah sežo "Mio, min Mio" da "Bröderna Lejonhjärta".
Elaigu.
Astrid Lingren kazvoi Näs-fermal lähäl Vimmerbyn hieruu Smålandas. Vanhembat oldih Samuel August Ericsson da Hanna Jonsson. Hänel oli kaksi sizärdy, Stina da Ingegerd, dai vahnembi velli Gunnar. Häi algoi školan Vimmerbys sygyzyl 1914.
Školan loppiettuu Lindgren rubei ruadamah harjaittelijannu "Vimmerby tidning" -lehtes. Häi rodih kohtuine. Lapsen tuatto oli lehten piätoimittai Reinhold Blomberg, ga Lindgren ei tahtonuh mennä hänele miehele. Häi muutti Stokgol’mah da 19-vuodehizennu rodih muamokse. Häi andoi omassah lapsen, Larsan, sijahispereheh Kopengagenah.
Lindgren ruadoi sekretarinnu Kungliga Automobilkubbenas da meni miehele Sture Lindgrenale vuvvennu 1931, 23-vuodehizennu. Lindgrenan lapsi tuli elämäh heijänke, da kolmen vuvves peräs rodivui toine lapsi Karin. Vuvvennu 1941 pereh muutti Dalagatanal olijah fatierah, kudamas Lindgren eli kuolemassah.
Toizen muailmanvoinan aigua Lindgren ruadoi cenzuriiruiččijannu tiijustelusluužbas. Hänen enzimäine kniigu "Britt-Marie lättar sitt hjärta" sai toizen palkindon Rabén & Sjögren -ilmahpiästämön kirjutuskilvas da piäzi ilmah vuvvennu 1944. Vuvven peräs häi voitti uvven kilvan omassah kirjal "Pippi Långstrump". Paiči omua kirjutandua, vuvves 1945 lähtijen häi ruadoi ilmahpiästämös lastenkirjoin redaktorannu 25 vuottu.
Lindgren kuoli grippah 94-vuodehizennu vuvvennu 2002.

Atlantan valdumeri:
Atlantan valdumeri - Muan toizekse suurin valdumeri Tyynen valdumeren jälles. Se kattau lähes viijenden ozan Muan pindualas. Se leviey Grönlandissah da Islandissah pohjazes, Jevrouppassah da Afrikkassah päivännouzus, Pohjois- da Suvi-Ameriekkassah päivänlaskus da Antarktidassah suves.
Atlantan valdumeri sai nimityksen Atlas (Atlan)-nimizes atlantas griekan mifolougies. Nimitys ”Atlaksen meri” nägyy enzimäzen kerran Herodotoksan 400-luvul eaa. kirjutuksis
Yhtehizet tiijot.
Atlantan valdumeri on toizekse suurin, sen pinduala on 91,66 miljonua km², vezimiäry on 329,66 miljonua km³. Se leviey subarktikizies levevysastielois Antarktidassah. Indian valdumeren välil raja on pitkin Igolni-niemen meridianas (20° E) Antarktidan rannikkossah (Kuningatar Maudan mua). Tyynen valdameren välil raja on Gorn-niemen meridianas 68°04’ W libo lyhyön matkan mugah Suvi-Ameriekas Antarktikan niemimuassah poikki Dreikan salmes Oste-suares Šternek-niemessah. Pohjazen jiämeren välil raja on Gudzonovan salmen päivännouzun sydämehpiäzyy myö da poikki Davisan salmes Grenlandia-suaren rannikkuo myö Bruster-niemessah, poikki Tanskan salmes Isalannin suaren Reidinupyr-niemessah, sen rannikon Grepir-niemessah, sen jälles Farerskien suariloissah, ielleh Šetlandien suariloissah da 61° N: mugah Skandinavian niemimuan rannikkoh. Toiči valdumeren suviozan pohjazen rajanke 35° S:späi (atmosfieran da vien kierron merkilöin mugah) 60° S:ssah (pohjan muanpinnan luavun mugah) kuulutah Suvi-valdumereh.
Meret da lahtet.
Atlantan valdumeren meriloin, lahtiloin, salmiloin pinduala on 14,69 miljonua km² (16% valdumeren yleizes pindualas), tilavus on 29,47 miljonua km² (8,9 %). Kuulužimat meret da peruslahtet: Irlanninmeri, Pohjanmeri, Norviegienmeri, Baltianmeri, Välimeri, Mramoranmeri, Mustumeri, Azovanmeri, Karibanmeri, Meksikan lahti, Sargasonmeri.
Suaret.
Atlantan valdumeren suurimmat suaret da suaristot: Britanian suaret, Suuret Antiilit, Newfoundland-suari, Islanti, Sitsilia, Sardinia, Pienet Antillit, Falklandinsaaret, Bahaman suaret, Bermudan suaret.
Muudu tieduo.
Histourien suurin höyrylaivu "RMS Titanic" uppoi Atlantin ladumereh 15. sulakuudu 1912. Turmas kuoli läs 1 500 matkustajua.

Atomu:
Atomu (muinaskreikakse ἄτομος, atomos 'jagamatoi') on alguainehen hiimielline pienin oza. Nygöine tutkimus on tovistannuh, gu atomah kuuluu vie pienembiägi ozapuoldu.
Rakendeh.
Atomu juatah ydimeh, kuduah kuulutah protonat da neitronat, da ydimehty kattavah elektronuriipukseh, kudamas on elektronua. Elektronuriipustu kučutah vie elektronupilvekse. Protonat da neitronat ollah oman massan mugah äijiä elektronoi suurembi, da atoman massa ongi keskitynnyh ydimeh.
Atoman tovellistu rakendehtu on jygei tarkah kuvata da atomua kuvatahgi puaksuh yksinkerdazel taval. Rutherfordan atomumallis elektronu kuvatah kierdämäs tiettyy, puaksuh pyöryžiä ratua, tovelližuos tarkah sidä ei sua laskie.
Ydin.
Atoman ydin sijaiččou keskel atomua da on pozitiivine. Ydin muvvostuu "nukleonois": pozitiivizesti varautunnuolois protonois (p+) da varauksettomis neitronois (n0). Riippujen alguainehes ydimes on erilaine miäry nukleonoi, ydimes sijaiččijan palazien lugumiäriä sanotah massaluvukse.

Avdejevo:
Avdejevo on Karjalan tazavallan Puudogan piirin kylä. Se on Avdejevon kyläkunnan haldivolline keskus.
Se sijoiččou 34 kilometrin piäs Puudogaspäi luodeheh.
Kyläs ruadau keskiškola, kudai perustettih vuvvennu 1905 zemskoin opistonnu.
Enne Avdejevo oli Avdejevon voulostin keskuksennu, kudamas elettih kuulužat suarnansanelijat N.A. Remezov, I.T. Fofanov, N.V. Kigač’ov.
Nähtävykset.
Kyläs on Nevvostoliiton saldattoin, partizuanoin da kylän aktivistoin kalmu.

Avstrii:
Avstrii (), viralline nimi on Avstrien tazavaldu (), on valdivo Keski-Jevroupas. Sen rahvahan lugumiäry on 8,46 milj. hengie. Piälinnu on Venu. Valdivolline kieli on germuanien kieli. Pinduala on 83  871 km².
Se on federatiivine valdivo, parluamentutazavaldu. Se jagavuu 9 federuallizeh aloveheh.
Pohjazes se rajoittuu Čeehienke (362 km), koillizes – Slovuakienke (91 km), päivännouzus – Vengrienke (366 km), suves – Slovenienke (330 km) da Itualienke (430 km), päivänlaskus – Lihtenšteinanke (35 km) da Šveitsarienke (164 km), luodehes – Germuanienke (784 km).

Avstrualii:
Avstrualii () libo Avstrualien liitto on valdivo, kudai sijoittuu suvizes muan puoliškos. Se täyttäy Avstrualien manderen, Tasmanien suaren da vie monet muut Indien valdumeren da Tyynenmeren suaret. Valdivon pinduala on 7 692 024 km² (6. sijal muailmas). Lähizet muat ollah Päivännouzu Timor, Indonezii da Papua-Uuzi Guinea pohjazes, Vanuatu, Uuzi Kaledonii da Solomonan suaret koillizes, Uuzi Zelandii liidehes. Rahvahan lugumiäry on 24 237 283 hengie (3.05.2016), kudamis enimistö eläy päivännouzurannal.
Avstrualien piälinnu on Kanberra.

Azerbaidžuanu:
Azerbaidžuanu (azerb. Azərbaycan), virralline nimi on Azerbaidžuanan tazavaldu (azerb. Azərbaycan Respublikası), on valdivo Suvi-Kavkazas da vähän Päivännouzu-Jevroupas (0-10%). Sen rahvahan lugumiäry on enämbi 9 milj. hengie (vuvven 2013 pakkaskuu). Pinduala on 86  600 km². Rahvahan lugumiäryn da pindualan mugah se on Suvi-Kavkazan suurin mua.
Azerbaidžuanan piälinnu on Baku. Viralline kieli on azerbaidžuanan kieli. 
Azerbaidžuanu on monikanzalline mua da täs eläy erilazii uskondoin mugah ristikanzoi. Tazavallan suurin oza eläjis on islamuvierolazii, vähän ristikanzua uskou Hristossah libo ollah iudaizmuvierolazet.
Azerbaidžuanu sijoittuu Kaspian meren rannal. Se rajoittuu Ven’anke, Gruuzienke, Armenienke da Irananke.

Azovanmeri:
Azovanmeri on Jevroupan päivännouzupuoles olii Atlantiekan valdumeren meri. Azovanmeri on muailman madalin meri, sen suurin syvys on 13,5 metrii, keskisyvys on läs 7,4 m. Äijät salmet da meret yhtistetäh Azovanmeren Atlantiekan valdumeren kel (Kerčan salmi – Mustumeri – Bosforansalmi – Marmaranmeri – Dardanellisalmi - Egein meri – Välimeri - Gibraltaran salmi - Atlantiekan valdumeri).
Tamanan niemimuan pohjazel rannal on paleoliittizen kavven muinaizen ristikanzan eloipaikku – Kermek. Ennevahnas Azovanmerdy ei olluh, Don-jogi laskih Mustumereh nygyaigazen Kerčan salmen kohtas). Tiedoennustuksen mugah, Azovanmeri rodih vuonnu 5600 enne Iisusan roindua.
Yhtehizet tiijot.
Azovanmeren peräkohtat ollah 45°12′30″ da 47°17′30 p.l. välis sego 33°38 (Sivaš) da 39°18′ pn.p. välis. Azovanmeren suurin piduhus on 380 km, suurin levevys – 200 km; randuliinien piduhus on 1472 km; pinduala on 37 800 km².
Morfolougizien eričyksien mugah Azovanmeri on lačču madal vezistö madaloin randupaltieloin kel. Azovanmeri on kaikis mandereinin meri muailmas, sendäh gu se on loitton valdumerespäi.
Talvel se voi ozittain libo kogonah jiädyö, jiä piäzöy Mustumereh Kerčan salmes poikki. Azovanmeri rubieu jiädymäh pakkaskuus libo talvikuus.

Bagamat:
Bagaman suaret () libo Bagaman suarin yhtymy () on valdivo Bagaman suaril. Se sijaiččou Atlantizes valdumeres, Karibian meren da Kuban pohjozembi, Floridan liidehizembi. Suaristos on läs 700 suarie (rahvas eletäh vaigu 30 suaril) da 2000 koralluriifua.
Muan pinduala on 13 878 km². Rahvahan lugumiäry on 321 836 hengie (2014). Nissau on valdivon piälinnu.

Bahrein:
Bahrein libo Bahreinan kuningaskundu (arab. مملكة البحرين‎) on suarivaldivo Bahrein-nimizes suaristos Persian lahtes Lounas-Aazies, pienin arabilaine valdivo. Bahrein on kolmas pienehkös suares da monis suurilois suaris, kuduat sijoitah 16 km päivännouzuhpäi Saudi-Arabian suarilois. Nämä muat yhdistäy mašinsildu. 
Muan pinduala on 750 km². Rahvahan lugumiäry on 1  314  089 hengie (v. 2013). Bahreinan piälinnu on Manama.

Baikal:
Baikal on tektonine muan syvin järvi, kudai sijoiččou Päivännouzu-Sibirien suviozas. Se on yksi suolattoman vien suurembis luondovarois.
Järvel da sen randualovehil on eriluaduine kazvi- da eläinmuailmu. Tavan mugah, paikallizet eläjät sanotah Baikalua merekse.
Baikal sijaiččou Aazien keskukses Irkutskan alovehen da Bur’atien tazavallan välil Ven’al. Vezistön levevys on 24-79 km. Baikalan pohju on 1167 metrii alemba Muailman merdy. Baikalan vezipinduala on 31 722 km². Randuliniien piduhus on 2100 km. 
Baikal on Muan syvin järvi. Nygyaigaine järven suurin syvys on 1642 m, keskimäine syvys on 744,4 m. 
Baikalal on 27 suardu. Suurin suari on Ol’hon, kuduan pinduala on 729 km² (libo 700 km²). Suurin niemimua on Svjatoi Nos. Baikalah langieu 336 jogie da ojua. Täh luguh kuulutah vaigu alallizet jovet da ojat. Järves valuu vaigu yksi jogi – Angara.
Baikalas eläy läs 2600 vezielättilöin lajii, läs puoli niilöis on endemikat (eletäh vaigu täs vezistös). Baikal on ainavoluaduine ekosistiemu. 
Turizmu Baikualah on hyvin kehitetty. Täs on äijy luondo-, kul’tuuru-, histourii- da arheolouginähtävysty. Tavan mugah, turistat piästäh Baikalah lähizis suurilois linnois – Irkutskas, Ulan-Udes libo Severobaikal’skas.

Baltiekan meri:
Baltiekan meri on Atlantiekan valdumeren meri Pohjazes Jevroupas.
Baltiekan meren peräpohjaine rajakohtu on n'abapiirin lähäl, peräsuvine kohtu – Vismaran linnan lähäl. Peräpäivänlaskukohtu on Flensburgan lähäl, peräpäivännouzukohtu – Piiterin lähäl.
Meren pinduala (ilmai suariloi) on 415 tuhattu km². Vien miäry on 21,5 tuhattu km³.
Baltiekan meri on Ven'an, Estounien, Latvien, Litvan, Pol’šan, Germuanien, Danien, Ruočin sego Suomen mualoin rajal.
Baltiekan meren suurimat lahtet ollah: Suomenlahti, Pohjanlahti, Riijanlahti, Kuršinlahti (suolatoivezine lahti, kuduan Kuršin hiekkuniemimua eroittau Baltiekan meres).
Erähät tutkijat erikseh sanotah Saaristomeres, kudai on Baltiekan meren ozannu.
Suurimat saaret ollah: Gotland-, Öland-, Bornhol'm-, Volin-, Rygen-saaret, Ahvenanmua da Suarenmua.
Jovet, kuduat langetah Baltiekan mereh, ollah: Neva, Narva, Daugava, Neman, Pregol'a, Visla, Oder sego Venta.

Bangladeš:
Bangladeš, viralline nimi Rahvahan Tazavaldu Bangladeš on valdivo Suvi-Azies. Rahvahan lugumiäry on 142 miljonua hengie (v. 2010), muan pinduala on 144  000 km². Bangladeš on 8:l kohtal vägiluvun mugah da 92:l kohtal pindualan mugah.
Piälinnu on Dakka. Valdivolline kieli on bengali. Unituarine valdukundu, parluamentutazavaldu.
Kaikis puolis Bangladeš rajoittuu Indienke, paiči pienii muapaloi, kuduat rajoitutah Mjanmaranke liidehes da Bengalin lahtenke.
Bangladešas on eri kul'tuuroi da kanzoi. Läs 88% rahvastu on islamilazii.

Barbados:
Barbados () on valdivo, kudai sijaiččou Kariban meren päivännouzus, Pienin Antilian suarin luvus Barbados-suarel. Ei loiton Suvizes Amerikas, 434,5 km Venesuelas.
Muan pinduala on 439 km², rahvahan lugumiäry on 277 821. Piälinnu on Bridžtaun.

Barcelona:
Barcelona on linnu Koillis-Ispanies da Katalunien piälinnu. Vuvvennu 2013 Barcelonas oli enämbi 1,6 miljounua eläjiä. Vuonnu 1992 Barcelonas piettih XXV Kezäolimpiadukižoi.

Barentsanmeri:
Barentsanmeri (enne 1853 – Murmanmeri) on Pohjazen jiämeren reunumeri. Sen randumuat ollah Ven'a da Norviegii. Meren rajal ollah Jevroupan pohjaine rannikko sego Špicbergen-, Franca-Iosifan mua- da Novaja Zeml'a- suaristot. 
Barentsanmeren pinduala on 1424 tuhattu km², suurin syvys – 600 m. Se on manneralustal sijoitunnuh meri. Pohjais-Atlantiekan virran periä meren lounaine oza ei jiävy talvel. Meren liidehozua sanotah Pečoranmerekse. Barentsanmeren suuret portat ollah Murmansk da Vard'o (Norviegii). Enne Tostu muailman voinua Barentsanmeren portannu oli vie yksi portu – Petsamo (Suomen ainavo jiädymätöi portu).
Jälgiaigua Ven'an Federacii da Norviegii (sego toizet valdivot) pietäh alovehellizii kiistupaginoi, kudualoin kohtannu on Špicbergenan puoleh menii Barentsanmeren randu.

Basketbol:
Basketbol on joukkosportukiža miäčynke. 
Basketbolah kižuau 2 joukkuo. Jogahizes joukos on 5 kentykižuajua, ga yhtes jogahizes joukos on 12 kižuajua, kudualoin vaihto ei ole rajoitettu. Joukon tarkoitus on ajua miäčyn vastustajan verkopezäh da keskustua toizele joukole ottua miäčyn. Verkopezä on 3,05 metrii lattielpäi. Gu miäččy ajetah lähizel libo keskizel välimatkalpäi, joukko suau 2 ballua, gu loittozelpäi – 3 ballua. Štrafumiäččy andau yhten ballan. Tavan mugah basketbolkenty on 28 metrii piduhuttu da 15 metrii levevytty. Basketbol on yksi muailman tundietumis sportulajilois. 
Vuvven 1936 algajen basketbol kuuluu Olimpiadukižoih. Vuvven 1950 aljaen pietäh muailman basketbolčempionuattua mužikkoin keskes, vuvven 1953 algajen naizien keskes. Vuvven 1935 algajen pietäh Jevroupan basketbolčempionuattua. 
Jevroupas pietäh rahvahienvälizii kluubukilbailoi:Jevroliigu, Jevrokub, JevroChallenge.
Basketbol on hyvin kehitetty Yhtysvallois. Kanzallizen basketbolyhtymän čempionuattu on enämbi 50 vuotta muailman vägevin kluubuturniiru.

Baskin kieli:
Baski (omakieline nimi "euskara") on kieli, kudamua paistah baskit. Sidä paistah Baskimuas, kudai jagavuu Ispanien da Frantsien valdivoloin alovehile. Baskin kieli ei ole suguu ni yhtele toizele kielele, da sendäh sidä kučutah izoluattukielekse. Se on ainavo Päivänlasku-Jevroupan kieli, kudai ei kuulu indojevrouppalazih kielih. Baski voibi olla jälgimäine eloh jiännyh kieli Päivänlasku-Jevroupas enne indojevrouppalazien kielien leviendiä paistus kielijoukos.

Bel'gii:
Bel’gii (golland. België, , ) on Päivänlasku-Jevroupan valdivo. Viralline nimi on Bel’gien kuningaskundu (golland. Koninkrijk België, , ). Sen pinduala on 30  528 km², rahvahan lugumiäry on 11,24 milj. hengie. Piälinnu on Bryssely. Virallizet kielet ollah gollandien, frantsien da germuanien kielet.
Pohjazes se rajoittuu Gollandienke, päivännouzus – Germuanienke, liidehes – L’uksemburganke, suves da päivänlaskus – Frantsienke, luodehes – Pohjanmerenke.

Beliz:
Beliz () on valdivo KeskiAmerikas. 1973 vuvvessah sen nimi oli Britanian Gonduras.
Rajat: pohjas on Meksikkku, päivänlaskus on Gvatemala. Päivännouzus on Kariban meri.
Valdivon pinduala on 22 966 km², rahvahan lugumiäry on 308 000 hengie (2009). Piälinnu on Bel'mopan.

Belomorskan piirin linnoin da kylien luvettelo:

Belomorsku:
Belomorsku (; vien. "Šuomua", ) on linnu Ven’al, Karjalan tazavallas. Se on Belomorskan piirin hallindolline keskus.
Belomorskah kuulutah Vodnikov- pos’olku, Gorelyi Most –razjezdu da 19. salbavon pos’olku.
Raududorogoin ristelmys, meriportu Vienanmeren Sorokan lahtes. Belomorskan-Baltien kanualan loppupunktu.
Muantiedo.
Linnu sijoittuu Vienanmeren päivänlaskurannal, Vyg-jovensuus, 376 km. Petroskoispäi pohjazeh Solovetskin suariloin lähäl.
Linnan suurin oza sijoittuu Vyg-piäjovenkulkun oigiel rannal.
Histourii.
Enzimäzet kirjutusmainičukset Soroka-hierus (suom. ”saari” da ”joki”: ”Saarijoki”) ollah vuvvespäi 1419. Juuri tiäpäi vuonna 1429 lähtiettih Solovetskin suariloile kuulužan manasterin perustajat German da Savvati.
Vuvves 1551 algajen Iivan Grozni –suarin käskyn mugah Sorotskaja-kylä tuli Solovetski manasterin omažusmuakse.
Vuonnu 1869 Sorokan lähäl puutevolližusruadai M.P. Bel’ajev nosti höyrypuunhuavustuszavodan. Vuonnu 1912 oli jo kolme mostu zavodua.
Talvikuus vuonnu 1915 avattih Murmanskan raududorogan Sorokskaja-azetuskohtan (kč. Kirovskaja-raududorogu).
Vuonna 1933 pandih käyttöh Belomorskan-Baltien kanualu. Tämä šeikku oli hyvä tevolližuon kehittämizeh pos’olkois, kudamat kuuluttih myöhembäh Belomorskah. Konzu rakendettih Belomorskan-Baltien kanualu, sie oli luageri (BelBaltLag), da myöhembäh roih Vodnikov-pos’olku.
Vuonna 1938 Soroka-hieru, V.P. Soluninan kunnivokse nimitetty meččymiehien pos’olku Vyg-joven oigiel rannal, Vodnikov-pos’olku da Sorokskaja-raudutieazetuskohtan pos’olku yhtistettih. Sit net suadih linnan stutusan da nimen Belomorsku.
Sovetskoin-Suomelazen voinan aigua (1941—1944) Belomorsku oli Nevvosto-Karjalan väliaigazennu piälinnannu.
Nähtävykset.
Linnan lähäl, Šoirukšan-kosken rinnal, Vyg-jovensuus säilyttih petroglifat — ristikanzoin da eläimien kallivopiirrokset, mečästyksen kuvat dmi. (kaikkiedah läs 2000 piirrostu), kudamat oli luajittu vuozinnu 6000—5000 enne meijän aijanluguu. Besovy sledki –petroglifat enzikerran kuvaili vuonna 1926 Aleksandr Linevski, kudai tuli myöhembäh fantastiekkukirjuttajakse.

Benin:
Benin (Beninan Tazavaldu, enne vuottu 1975 — Dagomei) on valdivo päivänlaskupuolizes Afriekas. Sen rajal on Gvineinlahten Benin-lahti. Susiedumuat ollah: Burkina-Faso da Nigeru — pohjazes, Nigerii — päivännouzupuoles, Togo — päivänlaskupuoles. Piälinnu on Porto-Novo, ga halličus on Beninan suurimbas Kotonu-linnas.
Muan pinduala on 112 622 km².  Sie eläy (vuvven 2013 tiedoloin mugah) 9 740 417 hengie.

Beringanmeri:
Beringanmeri on Tyynenmeren pohjazel olii meri, kudai eruou sit Aleutat- sego Komandor- suariloil. Beringansalmi yhtistäy meren Čukčimeren da Jiämeren kel. Beringanmeren randumuat ollah Ven'a da Ameriekan yhtysvaldivot.
Meri sai nimen merimiehen Vitus Beringan kunnivokse. Häi tutki merdy vuozinnu 1725—1743. Beringan nimen sai salmigi, kudai yhtistäy meren Jiämeren kel.
Meren pinduala on 2,315 mln km². Keskisyvys on 1600 metrii, suurin syvys on 4151 metrii. Meren jatkuvus pohjazes suveh on 1600 km, päivännouzupuolespäi päivänlaskupuoleh – 2400 km. Vien miäry on 3 795 tuhattu km³.

Berlin:
Berlin on Germuanien piälinnu da sežo yksi sen ozavaldivois. Sie eläy nenga 3,4 miljounua ristikanzua. Berlin on Germuanien suurin linnu da Jevroupan unionin toizekse suurin linnu jälles Londonua. Se sijaiččou 70 kilometrin piäs Pol’šan rajalpäi, da sen ymbäri on Brandenburgin ozavaldivo. Linnu on perustettu XII libo XIII vuozisual.

Biblii:
Biblii ( "biblia") on kogomus hristianskoin da jevrielöin uskon pyhiä kirjutustu. Hristianskoin uskon Biblies on sego Uuzi sana sego Vahnu sana.

Bibliogruafii Kirjalližusluvettelo:
Öispuu, Jaan. Oma Mua – lehden uudissanastoa vuosilta, 1990-1997. 1. osa / Jaan Öispuu ; Tallinnan Kasvatustieteellinen yliopisto. Itämerensuomalaisten kielten laitos ; toim. Paavo Kettunen. – Tallinn : Tpü kirjastus, 2003.
Öispuu, Jaan. Oma Mua – lehden uudissanastoa vuosilta, 1990-1997. 2. osa / Jaan Öispuu ; Tallinnan Kasvatustieteellinen yliopisto. Itämerensuomalaisten kielten laitos ; toim. Paavo Kettunen. – Tallinn : Tpü kirjastus, 2003.
Öispuu, Jaan. Oma Mua - lehten bibliografii, 1990-2004 / Jaan Öispuu ; Tallinnan universitietan filolougiellinen tiedokundu. – Tallinn, 2006.
Vladimir Brendojev Petroskoi, 2001.

Bifiduokku:
Bifiduokku on hapattu maidojuomine, kuduadu luajitah lehmän maijos hapattajes sidä. Sih ližätäh bifidobakteeriedu. Bifiduokku on moine kefiiru bifidobakteerieloinke.
Se on hyövylline juomine aiguzih da lapsih niškoi. Se avvuttau vähendämäh painuo.

Biolougii:
Biolougii on elollizen luonnon ilmivölöi da lainalaizuksii tutkii luonnontiedo. Biolougien tutkimuskohtehet rajoitutah yksinomah muakeräle sendäh ku ulgoavaruksespäi ei ole vie lövvetty elostu, no astrobiolougii oppiu löydiä elostu ulgoavarukses. Muantiedo on biolougien lähäine tiedo, ku se rouno andau pohjan eloksen eziintymizele mual, vies da ilmas. Ližäkse kai biolougies on fiiziekan zakonoile da hiimiellizile reakcieloile alistehistu.

Biolougii Kirjalližusluvettelo:
Brei, A. Linnut. - M. : Detizdat CK VLKSM, 1936.
Orlov, A. A. Ruadajan hebozen kačonda / kiändi I. M. Gromov. – Livoslavlja : Mosoblispolkoman izdateljstvan karielane otdelenja, 1932.
Pozdnjakov, P. S. Trahomah näh / kiändi M. M. Titov. – Lihoslavlja, Mosoblispolkoman izdateljstvan karielane otdelenja, 1932.
Suvret i pikkarazet zvierit / V. Vataginan risunkat. - M. : Detizdat CK VLKSM, 1936.
Всесвятский, Б. В. Ботаника : учебникка неполнойн среднейн и среднейн школан 5 и 6 классойх нахте. – Петрозаводска : Карельской государственной издательства, 1939.
Цузмер, М. Я. Зоология : учебникка неполнойн среднейн и среднейн школан 6-л и 7-л классойл. -Петрозаводск : Карельской государственной издательства, 1939.

Biotehniekku:
Biotehniekku libo biotehnolougii on biolougien da biohiimien oza-aloveh, kudai hyövyndäy organizmoi, soluloi libo niilöin ozii. Ezimerkikse mikrouboin hyövyndämine eloitarvikehtevollizuos on biotehniekkua. Modernoikse biotehniekakse yksikai tänäpäi ellendetäh genetiekan da geenutehnolougien vuoh luajittuloin siirdogeenuzien organizmoin käyttyö. Enzimäzii biotehniellizii keksindölöi on olluh viinan käyttämine.

Bolguarii:
Bolguarii on Liideh-Jevroupan valdivo. Sen viralline nimi on Bolguarien tazavaldu. Se sijoittuu Balkanan niemimuan päivännouzus da täyttäy 22% sen pindualas .
Rahvahan lugumiäry on 7  202  198 hengie (31.12.2014), pinduala on 110  993 km².
Muan piälinnu on Sofii. Viralline kieli on bolguarien kieli.
Päivännouzus se rajoittuu Mustanmerenke, suves – Gretsienke da Turtsienke, päivänlaskus – Serbienke da Makedounienke, pohjazes – Rumiinienke. 
Se on 104. sijal muailmas pindualan mugah da 90. sijal rahvahan lugumiäryn mugah.

Bolivii:
Bolivii (, kečua Buliwya, aimara Wuliwya, guar. Volívia), viralline nimi on Monikanzalline Bolivien Valdivo (esp. Estado Plurinacional de Bolivia) on valdivo Suvi Amerikan keskiozas.
Rajat: pohjas da koillisozas on Braziilii, liidehes on Paragvai, suves - Argentiinu da lounazes on Čili da Peru. Ei ole meren rajua, ga vuvvennu 2010 oli kirjutettu sobimus Perun kel, kudaman mugah Peru andau Boliviele 2109 vuvvessah merirannan alovehtu vuograh portan nostamizeh näh.
Valdivon pinduala on 1 098 581 km², rahvahan lugumiäry on 10 461 053 hengie (2013). Piälinnu on Sukre.

Bomban taloi:
Bomban karjalaiskylä on karjalastu rakendus- da syömiskul'tuurua sego perindölöi ozuttelii kohteh Nurmekses Suomen Pohjas-Karjalas. Bomban alovehen yhtevyös on sežo spa-hoteli da kezäteatru. Karjalaiskylän keskus on Bomban taloi, kudai on vuozinnu 1977–1978 nostettu suuri karjaistaloi. 
Karjalaiskylän nähtävykset.
Bomban taloi.
Bomban taloi on koupii vuvvennu 1855 Jegor Bombin -nimizen miehen poijalleh Dmitri Jegorovičile Suojärvel nostetus talois. Alguperäzes talois eli Bombinien suurpereh, da ku Dmitri vuvvennu 1915 kuoli, muat juattih hänen viijen poijan kesken. Vuvvennu 1934 taloi riičittih, parret pandih viideh tukkuh da jogahine velli sai oman tukun.
Vuvvennu 1960 rodih enzimäizen kerran duumavo taloin uvvellehnostamizes. Projektan enzisijaizennu vedäjänny oli Suojärven Pitäjäseura. Vuvvennu 1976 projektah tuli kerale Karjalan Liitto, da projektu leveni kogonazen karjalaiskylän nostamizekse. Bomban taloi da kylä roittih valmehet 1. elokuudu 1978. Bomban taloin planiruittih alguperästaloin pohjal Vilho Suonmaa da Jarmo Santala. 
Pyhän Sergei da Herman Valamolaizien časounu.
Suojärven pitäjäseura zavodi časounan nostamizen Bomban karjalaiskyläh alovehen toizien nostamisruadoloin yhtevykses. Časounan ezukuvannu oli Suomen menetetyle alovehele jiänyh Ägläjärven časounu da sen piirdi arhitektu Erkki Helasvuo.
Kačo sežo.
Parppeinvuara

Borovoi:
Borovoi on Karjalan tazavallan Kalevalan kanzallizen piirin pos’olku. Se on Borovoin kyläkunnan haldivolline keskus.
Pos’olku perustettih vuonnu 1964.
Se sijoittuu 141 kilometrin piäs Kalevalaspäi, Čirka-Kem’an joven rannal. Pos’olkan alovehel on raududorogustansii Borovaja.
Histourien mustomerkit.
Pos’olkas on Nevvostoliiton da Suomen välizel voinal (1941 – 1944) tapettuloin partizuanan M.O. Lazarevan (1913 – 1942) da Nevvostoliiton tundemattoman salduatan kalmu.
Tervehyönhoido.
Pos’olkas ruadau bol’ničču.
Opastundu da kul’tuuru.
Pos’olkas on Borovoin keskiškola (se perustettih v. 1965), lapsienpäivykodi, muuzikkuškola, kirjasto-muzei, Kul’tuurutaloi, sportuškola da lapsien luomisruavontaloi.

Bosnii-Hertsegovinu:
Bosnii-Hertsegovinu on Liideh-Jevroupan valdivo, kudai sijoittuu Balkanan niemimuan päivänlaskus.
Muan rahvahan lugumiäry on 3,79 milj. hengie (2013). Sen pinduala on 51,2 tuh. km². Pohjazes, päivänlaskus da suves se rajoittuu Horvatienke, päivännouzus – Serbienke, liidehes – Černogourienke (Montenegronke), lounuas – Adrianmerenke. Virallizet kielet ollah bosnien, serbien da horvatien kielet. Piälinnu on Sarajevo.

Botsvana:
Botsvana (Botsvanan Tazavaldu) on valdivo suvizes Afriekas. Sen susiedumuat ollah Suvi Afriekku suves, Namibii päivänlaskupuoles da pohjazes, Zambii koillizes, [[Zimbabve päivännouzupuoles. Muan rajal ei ole merdy. Botsvanan alovehen suurin oza (70%) on Kalahari - hiekkumua.
Vuonnu 1966 syvyskuun 30. päivänny Bečuanamuan brituanielaine protektoruattu hyväksyi Botsvanan iččenäžyön Kanzukundien ystävysliiton hantuzis da andoi muale nygyaigaizen nimen. Muan piälinnu on Gaborone. Botsvanan pinduala on 581 730 kvadruattukilometrii. Sie eläy (vuvven 2013 tiedoloin mugah) 2 112 049 hengie.

Bočilovo:
Bočilovo on Karjalan tazavallan Puudogan piirin Šallan kyläkunnan pos’olku.
Se sijoiččou Vodlajoven rannal.
Pos’olkas on histourien mustomerki – Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin kalmu.

Braziilii:
Braziilii libo Braziilien federatiivine tazavaldu (port. República Federativa do Brasil) on suurin valdivo Suvi-Amerikas da ainavo portugalinkieline valdivo Amerikan manderehil. Muailman valdivoloin keskes Braziilii on viijendel tilal pindualan da rahvahan lugumiärän mugah. Se sijaiččou manderehen päivännouzu- da keskiozas.
Valdivon pinduala on 8 514 877 km², rahvahan lugumiäry on 205 823 665 hengie (2016). Piälinnu on Brazilia.
Rajoittuu kaikkien Suvi-Amerikan valdivoloin kel, paiči Čilii da Ekvadorua: pohjas Frantsien Gvianan, Surinaman, Gaijanan, Venesuelan kel, luodehes Kolumbianke, päivänlaskus Perun da Bolivian kel, lounazes Paragvajan da Argentiinan kel da suves Urugvajanke.

Brunei:
Brunei, viralline täyzinimi Brunei-Darussalam valdivo (malaisk. Brunei Darussalam, Brunei tarkoittau muailman eländykohtua) on valdivo (sultuanukundu) Liideh-Azies, Kalimantan suaren luodehpuolizes rannas. Muas ymbäri on Suvi-Kitain meri da Malaizii. Pinduala on 5 800 km². 
Rahvahan lugumiäry on 401  000 (v. 2011). Piälinnu on Bandar-Seri-Begavan. Brunei kuuluu Rahvahien yhtymäh.

Budapeštu:
Budapeštu - vengrian piälinnu.

Bumuagu:
Bumuagu on kaidu kuidulois ličaten luajittu ylehine käyttötavar. Enimyölleh bumuagua luajitah puumassas, no toiziigi kazvikuiduloi, muga kui puuvillua da korie, voibi käyttiä. Äijis Europan kielis bumuagas käytetty sana (eestikse paber, mad'arikse papír, kymrikse papur, latviekse papīrs) tulou papiruksespäi.
Bumuagua luajitah muga gruafillizeh käyttöh (kirjuttamine, piirdämine, kopiruičendu), higijienah (käymäbumuagu) kui pakkavusmaterjualakse. Bumuagan jalostehii ollah ezimerkikse gazietat, kirjat da mehu- da maidobankat. Sežo spalierit luajitah lujas bumuagas.

Buolat:
Buolat () on kanabrokazviloih ("Ericaceae") kuului kazviheimo, kudamah kuulutah sego varzinazet buolat sego must'oit, garbalot da juomoit. Buolat juatah 33 sektah, kudamih kuuluu kaikkiedah 150-450 luaduu.

Burkina Faso:
Burkina Faso on valdivo päivänlaskupuolizes Afriekas. Enne vuottu 1984 — Ylä-Vol'ta. Sen rajamuat ollah: pohjazes — Mali, päivännouzupuoles — Nigeru, liidehes — Benin, suves — Togo da Gana, lounazes — Slonanluurannikon Tazavaldu. Muan rajal ei ole merdy.
Muan nimi merkiččöy «kunnollizien, pravvakkahien ristikanzoin muadu». Muadu sanotah sežo lyhyösti — Burkinakse.
Muan pinduala on 273 187 km².  Sie eläy (vuvven 2009 tiedoloin mugah) 15,7 miljonua hengie. Piälinnu on Uagadugu.

Burundi:
Burundi (Burundin Tazavaldu) on pieni valdivo Päivännouzupuolizes Afriekas. Se on yksi pahoi kehitynnyzis muailman mualois. Sen rajal ollah nengoizet muat, kui: Ruanda — pohjazes, Kongon Demokruatilline Tazavaldu — päivänlaskupuoles da Tanzanii — päivännouzu- sego liidehpuolis. Valdivon rajal ei ole merdy. Burundin lounazes on Tanganjikajärvi. Virallizet kielet ollah rundi- da fransien kielet. Muan piälinnu on Bužumbura.
Burundin pinduala on 27 830 km².  Sie eläy (vuvven 2013 tiedoloin mugah) 9 292 984 hengie.

Butan:
Kuningasvaldu Butan on valdivo Azies, Himalajas, kudai sijaiččou Indien da Kitain välis. Piälinnu on Thimphu.
Butan on sežo Indien Päivännouzu-Bengalian ozavaldivon histourilline nimi. XIX- luvul anglielazet eroitettih tämä aloveh Mutanas riidoloin täh. 
Yhten versien mugah Butan-nimi rodih Bhtu-Uttanas, mi sanskritas tarkoittau «mägimua». Toizen versien mugah nimi rodih Bhots-antas, mi tarkoittau «Tibetan loppu» libo «Tibetan suvi».
Pohjazes Kuningaskundu Butan rajoittuu Kitainke, päivänlaskus Sikkim-ozavaldivonke (vuodessah 1975 iččenäine valdivo), päivännouzus Arunačal-Pradeš-ozavaldivonke, kuduas on pitkyaigaine rahvahienväline voinu, lounuas Päivänlasku-Bengalienke.

C.J. Ramone:
C. J. Ramone (oigiel nimel Christopher Joseph Ward, 8. ligakuudu 1965) oli Ramones-bändin bazistu vuozinnu 1989–1996. CJ yhtyi Ramonesah vuvvennu 1989 Dee Dee Ramonen erottuu joukkovehespäi. CJ soitti joukkovehes ainos vuodeh 1996 sah, konzu bändi loppi. Häi sežo kirjutti kaksi pajuo joukkovehen jälgimäzele stuudiial'bomale "¡Adios Amigos!". Pajot oldih ”Scattergun” da ”Got a Lot to Say”.
CJ Ramonen omii bändilöi ollah oldu Los Gusanos, Warm Jets da Bad Chopper. Hänen nimie kandajas joukkovehes ollah soitettu libo soitetah vie ezimerkikse Brant Björk, Daniel Rey da Steve Soto.

CMYK:
CMYK on yksi kuvafailois da painotuottehis käytettylöis väritilois. Sen nimi tulou anglien sanois Cyan (sianu), Magenta (magentu), Yellow (keldaine) da Key (avainväri libo mustu).
Konzu kuva tallendetah kuvankäzittelyprobrammas CMYK-väritilas, jogahizeh kuvafailan pikselah talenduu nellän värin vägevystiijot - sianan (kirkas vihandansinine), magentan (sinerdäjän ruskei), keldazen da mustan värin vägevys.
CMYK on subraktiivine libo vähendäi väritila: ezimerkikse bumuagale painetut CMYKan ozavärit estetäh vuittii valgolois kuvastumas silmäh, da silmy havaiččou valgoh jällele jiännyön värin. Silmy nägöy väripinnan sidä mužavembannu midä enämbi värii on käytetty.
Kuvii tallendetah CMYK-formuatas enimyölleh vaiku bumuagale pandajes libo toizis painotuottehis, ku CMYK-väritila ei päi, sanommo, kuvien ozuttamizeh tiedokonehen ekruanal. Tiedokonehen ekruanat käytetäh tavan mugah kolmiväristy RGB-värimallii. CMYK-värimallii painotuottehih käytettäjes kučutah neliväripainokse. Jogahine nelläs vuittiväris painetah bumuagale eriče. Värilöin vägevytty reguliiruijah luadien värilöis sumbas olijoi rasteručökkehii, kudamat peitetäh vaiku vuitin painettajas bumuagupinnas. Rasteruičendan vuoh nelläl perusväril rodieu miljounoi erijyttymii värisävylöi. Ga käytändös bumuagale painettuloinnu ristikanzan silmäle erottujien sävylöin lugu on enimyölleh erähii tuhanzii.
Tavan mugah nelliväripainos fotokuvat painetahes rasteriiruitunnu da tekstat kompaktal libo suan procentan väripinnal. Teories mustu rodieu käyttäjen sada procentua sianua, magentua da keldastu. Aku mitah väriainehis ei ole sadaprocentizen puhtas, sit vuitti valgos kuvastuu imeytymizen sijas. Sit kolmevärine mustu enimyölleh on mužavan maksankarvaine. Parembi lopputulos rodieu, ku mustu painetah erillizel mustal väril.
Neliväripainos voibi roita luaduprobliemua, ku kai nelli värii ei painoprocessas puututa juuri samah kohtah bumuagua, sit painotulos rodieu "lekahtannuon" nägöine.

Carl Friedrich Gauss:
Johann Karl Friedrich Gauss (; 30. sulakuudu 1777 Braunšveig – 23. tuhukuudu 1855 Göttingen) – oli germuanilaine matematikku, tehniekku, fizikku, tiähtientiijustelii da geodezistu. Händy pietäh matematikoin kuningahannu, yhtenny muailman suurilois matimatikois. Koplin medalin suaju (1838) Ruočin (1821) da Ven’an (1824) tiedoakademien ulgomualaine ozanottai, anglielazen Kuningasseuran ozanottai.
Karl Gauss rodivui köyhäs perehes. Jo 2-vuodehizennu Gaus ozutti iččie ylen älykkähänny lapsennu. Gaus maltoi monii kielii. Häi arbaili midä vallita – filolougiedu libo matematiekkua, ga valličči matematiekkua. Gaussan tiedoruavot koskiettih sežo statistiekkua, luguteouriedu, analizua, diffirentualugeometriedu da optikkua. Gauss tovesti algebran da arifmetiekan perussiännöt, kudualoin mugah joga luonnolline lugu voijah ezittiä alguluguloin tulonnu.
Matimatiekan ližäkse Gauss tundietah optikan sego sähkö- da magnetizmuopin suavutuksis. Net ollah ezimerkikse Gaussan kuvavuszakonu da Gaussan zakonu magniettukentile. Gaussan mugah on nimitetty SI-järjestelmän ulgopuolizele magniettuvuon tihevyön yksikkö, gauss (Gs). Sežo hänen mugah on nimitetty joga nelläs vuozi myönnettävy Karl Fridrih Gaussan palkindo. Gauss vägehes piästi lugiettavakse omii tuloksii. Eräs painamattomis tutkimuksis koskii ebäevklidan geometriedu – häi oli tutkinuh tädä geometrien alovehtu jo enne Boijadu da Lobačevskiedy.
Erähät Gaussan opastujat oldih kuulužinnu matematikoinnu, ezimerkikse Riman, Dedekin, Bessel’, Möbius.

Charles Chaplin:
Charles ”Charlie” Spencer Chaplin (16. sulakuudu 1889 London – 25. talvikuudu 1977 Corsier-sur-Vevey) oli eräs muailman merkittävimis aigazis ozuttelijois da kino-ohjuajis. Häi rodivui Suures-Britannies, ga ruadoi suuriman vuitin omas elaijas Yhtysvallois. Händy äijäl tundiettih omas "Pikkarazen kulgurin" () roulis.

Charles Darwin:
Charles Robert Darwin (12. tuhukuudu 1809 – 19. sulakuudu 1882) oli britannielaine luonnontiedoilii, kudai ezitti hänen kerättyh tiijollizeh tovestusainehistoh pohjaten kaikkien elivölajiloin kehitynnyön aijan kulujes yhtehizes kandumuvvos luonnonvallindakse nimetyn protsessan kauti. Darwinan kehitettyy teoriedu, kudai kuvuau luonnos histourien aijannu tapahtunnuttu evolutsiedu, kučutah evolutsiiteoriekse.
Darwinan tevoksii.
Kirjoin ližäkse Darwinan žurnualois ilmahpiästetty tiijolline tuotando oli ylen monipuoline. Darwinan kogo kirjalline tuotando da kirjeenvaihto on jullattu verkos "The Complete Works of Charles Darwin Online" -tiedokannas [http://darwin-online.org.uk/].

Charles Dickens:
Charles John Huffam Dickens (7. tuhukuudu 1812 Portsmouth – 9. kezäkuudu 1870 Higham, Kent) oli anglielaine viktorianizen aijan kirjailii. Dickensan tevokset piästettih tavan mugah ilmah žurnualois jatkosarjoinnu, kudualoi seurattih kui tämänpäivän serialoi.

Claude Debussy:
Achille-Claude Debussy (22. elokuudu 1862 - 25. kevätkuudu 1918) oli fransielaine säveldäi. Muuzikuallizen impressionizman piäedustai.
Claude Debussy oli roinnuhes Parižan linnanymbäristös myöjän pereheh. Läs kogo
lapsusaigu vietti Parižas. Franko-prussien voinan aigah Claude muamanke lähtiettih Kannoih, kus vuvvennu 1870 häi sai enzimäzet fortepianourokat. 
10-vuodehizennu Cloude meni opastumah Parižan konservatourieh. Händy opastettih kuulužat muzikantat. Debussyn fortepianoneruo arvosteltih vuvvennu 1877 – häi hyvin soitti Šumanan da sai toizen palkindon. Sen jälles Debussy oli matkois Itualies da Šveitsuaries opastajannu bohatas perehes. Tulduu Parižah häi meni ruadoh iänistudioh da piäzi Parižan taidelijoin boheemah. Claude Debussy jatkoi opastundua konservatouries da vuvvennu 1883 sai toizen Riiman palkindon Gladiator-kantanan periä. Vuvven peräs häi sai enzimäzen Riiman palkindon. Sen jälgeh hänele pidi eliä da ruadua Medichin villas toizien palkindon suajinke. Tämä aigu ei olluh hyvin tevokas. Akademii ei ottanuh vastah Debussyn stil’ua da erimieližun periä häi lähti järilleh Parižah. Debussyn luomisruadoh äijäl vaikutti Wagner, ga myöhembäh häi kieldävyi Wagneran vaikutukses muuzikkah. Vuvvennu 1891 Debussy tuttavui Erik Satih, kudai sežo vaikutti häneh luomisruadoh.

Claude Monet:
Claude Monet, tundiettu sežo nimil Oscar-Claude Monet libo Claude Oscar Monet, (14. kylmykuudu 1840 Pariižu – 5. talvikuudu 1926 Giverny, Francii) oli taidehmualuaju, kudai oli frantsielaizen impressionizman perustajii. Hänen tevoksii on äijy Musée Marmottan Monet -muzies Pariižas.

D. E. D. Europaeus:
Europeus Taneli (David Emanuel Daniel Europaeus, 1. talvikuudu 1820 - 15. oraskuudu 1884) – kanzallizien runoloin keräilii, kielentutkii da arheolougu. Rodiihes Savitaipalen köyhäs perehes da kuoli Piiterin köyhäh bol’niččah. Oli Elias Lönnrotan abuniekannu, avvutti luadie sanakniigua. Oli seiččemes ekspeditsies, pohjazes Dvinaspäi Tverih da Novgorodah. Kalevalan ližäpainokses oli puoli kniigua tekstoi, kudamii keräi Europeus. Händy pietäh runoloin säillyttäjänny.

Danien kieli:
Danien kieli libo danii on pohjasgermanine kieli. Kielel on nečilleh 6 miljounah paginanpidäjilöi. Danien kieldy pidetäh virrallizenu Danies da Fiärsuaren toizenu virrallizenu kieleny.
Danien lähisugukielet ollah ruočči, norju, islandii da fiäri.

Danii:
Danii libo Danien kuningaskundu on Pohjas-Jevroupan valdivo. Se on suvizin mua Skandinuavies. Suves se rajoittuu Germuanienke, päivänlaskus – Pohjanmerenke, päivännouzus – Baltiekkumerenke. Danien aloveheh kuuluu Jutlandien suuri niemimua da 409 Danien suariston suardu.
Muan piälinnu on Kopengagenu. Sen pinduala on 43  094 km². Rahvahan lugumiäry on 5  693  085 hengie.

Dante Alighieri:
Dante Alighieri (tavan mugah vaiku Dante; 1265 Firenze Itualii – 13./14. syvyskuudu 1321 Ravenna) oli itualielaine kirjailii da runoilii. Häi on kirjuttanuh "Jumalaine ozutelmu" -eeposan.
Dante kirjutti hänen tevokset rahvahankielel, itualiekse. Hänen itualienkielizen tuotandon täh Dantie pietäh "itualien kirjukielen tuatannu", ku kieli oli sih aigah vie nuori, enzimäine tundiettu italienkieline tekstu on 900-luvulpäi. Tavan mugah keskiaijan kirjailijat da runoilijat käytettih heijän tuotandon piäkielenny latinua rahvahan kielen sijah.
Danten kuva on itualielazes kahten euron dengas.

Darja Karpova:
Darja Karpova (1914-2003) on kuulužu karjalaine artistu, kudai monien vuozien aigah ruadoi Karjalan Kanzallizes teatras. Darja Karpova on Ven’an rahvahalline artistu, Petroskoin kunnivoittu eläi, Nevvostoliiton Korgeviman nevvoston deputuattu, Ven’an teatruyhtistyksen Karjalan ozaston enzimäine piälikkö.
Eloksentaival.
Darja Karpova rodiihes 19. kevätkuudu vuvvennu 1914 Anuksen gubernien Petrovskoin ujezdan (nygöine Suojärven piiri) Sovdozero-kyläs karjalazien muanruadajien perehes. Opastui seiččie vuottu školas Puadanel. Viizitostuvuodizennu piäzi opastumah artistakse Piiterin teatruteknikuman Karjalan teatrustuudiele. Hänen artistutaijon opastajannu oli Leningruadan Suuren druamuteatran piäohjuaju Konstantin Tverskoi.
Darja Kuzminična tuli Karjalan Kanzallizeh teatrah ruadoh vuvvennu 1932 da ruadoi teatras läs 60 vuottu. Täh aigah Darja Karpoval puutui ozuttua enämbi sadua roulii eri spektaklilois: karjalan, suomen da ven’an kielel. Häi ozutti L’ubov’ Jarovoidu samannimizes spektaklis (1935), Ainikkii Kullervo-spektaklis (1935) da äijy tostu roulii. Darja Karpova ezityi myös kinolois epizouduroulilois (Sampo- da Vuvven 1953 vilu kezä – fil’mois).
Darja Karpova siirdyi tuonilmazih 1. pakkaskuudu vuvvennu 2003. Syvyskuus vuvvennu 2005 hänen kalmal azetettih hänen mustopačas. Paččahan luadimizes avvutettih Petroskoin linnan halličus da Kanzallizen teatran artistat.
Darja Karpovua mustellah.
Irina Šumskaja, Kanzallizen teatran johtai:.
– Pidäy sanuo: Darja Karpova on eräs Kanzallizen teatran alguhpanijois. Viizitostuvuodizennu tytönny häi lähti opastumah Piiterih artistakse, tämän jälles sit kai hänen elos oli sivottu teatranke. Kanzallizes teatras häi ruadoi ijän kaiken. Ylen hyvin mustan händy teatran spektaklilois. Häi maltoi olla eriluaduine, hänele kai roulit oldih vägii myöte. Maltoigo ozuttua tragiizi da liirizii, maltoigo satiirizii rouliloi. Oli ylen nerokas. Omis roulilois häi oli luonnolline, uskottavu da tovelline. Kaččomattah sih, ku häi oli ylen tundiettu da kunnivoittu, häi nikonzu sendäh ei suurendelluhes, eigo hyväkse mennyh. Oli ylen demokratičnoi, händy puaksuh sai nähtä lavan tagua nieglomas. Yhtelläh hänen avtoritiettu ristikanzannu da artistannu ainos oli ebäilemätöi. Tänäpäi nägyy: moizii rahvahii kui Darja Karpova on vähä.
Vieno Kettunen, Kanzallizen teatran artistu:.
– Myö emmo duumainnuh nigo roindupäivii, nigo vuozipäivii, aiven vai ruavoimmo. Sanozin muga: joga ruadokohtas on ristikanzua, kudamat vietäh da on tostugi, ket vaiku ajetah. Darja Karpova oli enzimäzii, niilöi – ken vedi, vedi edehpäi, sanua vastah sanomattah, väčkämättäh. Häi ainos oli kiini ruavos. Ku ei olluh laval libo harjoitelluh rouliloi, ga ruadoi yhteiskunnallistu ruaduo. Kävyi paginale johtajienke, kävyi puolovehen kerähmölöih, niilöishäi tolkuittih teatran ruaduo da repertuarua. Ruadajes häi nikonzu ei pidänyh iččie parembannu, nikonzu ei opastannuh, häi joga toizenke oli kui partn’ouru. Häi ainos zobotti da huolehti teatrua, ainos sanoi: vaiku teatru ruadas.
Jelena Kornilova, Kanzallizen teatran artistu:.
– Pidäy mustua, ku Darja Karpova paiči omua varzinastu ruaduo vie luadi suurdu yhteiskunnallistu ruaduo, otti iččeh hardieloile sen da pani sih äijän vägie. Häi nikonzu ei väheksinnyh nuorien neruo da ruaduo, andoi da avai heile dorogan. Myö hänes da kaikis sillozis Kanzallizen teatran artistois olemmo ainos opastunnuh. Meih niškoi hyö oldih oman ruavon da dielon parahat maltajat. Olemmo ylbiet ku saimmo olla heijän kel samal laval. 
Pekka Mikšijev, Kanzallizen teatran artistu:.
– Myö konzu nuoret brihat opastundan jälles tulimmo teatrah ruadoh, ga meile ruadua moizien artistoinke yhtes kui Darja Karpova, Toivo Lankinen, Liza Tomberg oli suuri kunnivo. Myö emmo tulluh ruadamah, myö tulimmo opastumah – opastumah heis. Voin sanuo: suomen kieleh minä opastuin juuri teatras, nämmis maltajis ristikanzois. Mustan, kui myö ajelimmo Eestih ozuttamah Diikoi kapituanu -ozutustu. Elimmö hotellis rinnakkai Darja Karpovanke da Toivo Lankizenke (Darjan ukkoh, Kanzallizen teatran artistu). Ylen äijän pagizimmo heijänke elokses, teatruruavos, ga heis nikonzu ei olluh opastettavua värii iänes. Meih niškoi, hyö ainos ollah yhtes, heidy ei sua eroittua da hyö ainos roitah meijän syväimis.

Darjaine, Marjaine:
Darjaine, Marjaine on perindölline karjalaine pajo. Äijät pajoujoukot ollah sidä pajattamas da pajo kuuluu monil murdehil. 
Darjaine, Marjaine livvikse.
Darjaine, Marjaine,
Tuattas kuččuu kylyh!”
”En jo lähte kylyh: 
Dorogaine on libieččäine,
Yö on pimieččäine,
Vezi on viluččaine,
Löylyy on vähäččäine,
Vastu on kovaččaine.”
”Darjaine, Marjaine,
Muamas kuččuu kylyh!”
”En jo lähte kylyh:
Dorogaine on libieččäine,
Yö on pimieččäine,
Vezi on viluččaine,
Löylyy on vähäččäine,
Vastu on kovaččaine.”
”Darjaine, Marjaine,
Veikkos kuččuu kylyh!”
”En jo lähte kylyh: 
Dorogaine on libieččäine,
Yö on pimieččäine,
Vezi on viluččaine,
Löylyy on vähäččäine,
Vastu on kovaččaine.”
”Darjaine, Marjaine,
Čikkos kuččuu kylyh!”
”En jo lähte kylyh: 
Dorogaine on libieččäine,
Yö on pimieččäine,
Vezi on viluččaine,
Löylyy on vähäččäine,
Vastu on kovaččaine.”
”Darjaine, Marjaine,
Sulhaine kuččuu kylyh!”
”Lähten, lähten kylyh:
Dorogu on korčakkaine,
Yö on valgieččaine,
Vezi on viluččaine,
Löylyy on äijäččäine,
Vezi on palavaččaine,
Vastu on pehmieččäine.”

Debrecen:
Debrecen () – Vengrien päivännouzus oliju linnu, toizekse suurin linnu Budapeštan jälles, Haidu-Biharan haldivolline keskus. Vägilugu on 203 914 ristikanzua (1. kylmykuudu v. 2014).
Muantiedo da transportu.
Debrecen sijaiččou Al’föl’d-histouriellizel alovehel 220 km Budapeštas päivännouzuhpäi. Läs 30 km Ruminiessah päivännouzuhpäi. Debrecen kauti menöy raududorogu Čop-Debrecen-Sol’nok-Budapešt. Pojezdumatku Debrecenis piälinnah kestäy läs 3 čuassuu. Debrecenan vieres on kanzoinväline lendoazemu. Debrecenas kävytäh avtobusat, trolleibusat da tramvait.
Histourii.
Linnu perusti monis rinnalolijois kylis. Enzikerdua Debrecen oli muanittu vuonnu 1235. Nimityksen etimolougiedu ei tietä tarkah, ga erähän versien mugah se tuli slavilazes sanas, kudai tarkoittau ”hyvä muaperä”.
Vuonnu 1361 tsuari Lajoš I andoi Debrecenale vällän linnan stuasan. XV-XVI-vuozisual Debrecenas tuli tärgei laukkukeskus, linnas piettih erilazii jarmankoi.
Vuvven 1693 algajen Debrecen kogo Vengrienke kuului Gabsburgoin imperieh.
Vengrien vallankumovuksen (1848-1849) jälles vuonnu 1849 Vengrii sai iččenäžyön da faktas Debrecen rodih muan piälinnakse.
Vuonnu 1857 rodih ruadodorogu Debrecenan da Budapeštan välis. Vuonnu 1884 Debrecenas algoi kävvä Vengries enzimäine tramvai.
Enzimäzen muailman voinan jälles Ruminii sai monet vengrieläzet päivännouzualovehet. Sendäh Debrecen rodih rajan rinnalolijakse linnakse. Toizen muailman voinan aigua Debrecen oli hyvin hävitetty. Linnua suadih endizeh kundoh 1960-vuozissah.
Opastumine.
Debrecenan yliopisto on yksi Vengrien kuulužimis opastuslaitoksis. Yliopisto oli perustettu vuonnu 1538 Kalvinistoin koulledžannu. Sih kuluu 11 tiedokundua da 2 koulledžua. Debrecenan yliopistos opastuu läs 30 000 opastujua.

Dee Dee Ramone:
Dee Dee Ramone (oigiel nimel Douglas Glenn Colvin, 18. syvyskuudu 1951 Fort Lee, Virginii – 5. kezäkuudu 2002 Hollywood, Kalifornii) oli germuanielas-yhtysvaldulaine muuzikko da pajonluadii, kudai mustetah parahite Ramones-bändin basistannu vuozinnu 1974-1989. Häi luadi yksin libo yhtes Joey Ramonen kel suuriman vuitin joukkovehen pajolois, muga kui pajot ”Commando”, ”Poison Heart” da ”I Wanna Live”. 
Douglas Glenn Colvin rodihes Fort Lees, Virginien ozavaldivos yhtysvaldulazele tuatalleh da germuanielazele muamalleh. Häi eli suuriman vuitin hänen lapsuos Päivänlasku-Germuanies, kudamas pereh muutti tuatan ruavon täh linnaspäi toizeh. Hyö elettih mm. Münchenas, Berlinas da Pirmasensas, ga sežo ulgomualoil Koreas, Japounies da Hollandies. Alallizien muuttoloin täh hänel ei olluh nivouze putin ystävii. Hänel tävvyttyy 15 vuottu häi muutti muamah da sizäreh Beverlyn kel New Yorkan Queensah.
Tuttavuttuu John Cummingsan kel, hyö piätettih luadie bändin. Hyö kyzyttih sežo Jeffrey Hymanan yhtyö heijän joukkoveheh. Allus Colvin sego soitti bassuo sego pajatti, Cummings soitti gituarua da Hyman barabuanoi. Yksikai Hymanan sanoin mugah Dee Dee ei "maltanuh soittua da pajattua yhtelaigua", sit Hymanas rodih pajattai, da barabuanoi soittamah hyö suadih Thomas Erdelyin.
Dee Deen erottuu Ramonesas vuvvennu 1989 hänen sijah tuli C.J. Ramone.

Delhi:
Delhi on Indien toisekse suurin linna. Delhin eläjienlugu on läs 11 millionua. Kogo alovehel eläy noin 16 millionua ristikanzu.
Histourii.
Delhi kuuluu muailman vahnimbien linnoin joukkoh.
Muantiedo.
Delhi on sijoittunnuhes muan pohjoisosas.
Linnas poikki virduau Yamuna, mi on hindulaisuuvveh pyhä jogi.
Linnan osat.
Delhin metropolialoveh sijaitts̆ou Delhin kanzallizel piälinnaalovehel (). Sih kuuluu kolme paikallistu kundayhtymyö: Municipal Corporation of Delhi (MCD), New Delhi Municipal Council (NDMC) da Delhi Cantonment Board.
Nähtävykset.
Delhis on äijy histouriellizii nähtäviä, ezim. Jama Masjid, Indien suurin moskei da Punani linnoitus.

Deržavin Gavriil Romanovič:
Deržavin Gavriil Romanovič (rodivui 3. heinykuudu (14. heinykuudu) 1743 Sokuri-kyläs, kuoli 8. heinykuudu (20. heinykuudu) 1816 Zvanka-kyläs) – ven’alaine runoilii, senatoru, peitolline valdivonevvoi. Oli Preobraženskan polkas, yhtyi valdivomuutokses 28. kezäkuudu vuvvennu 1762. Vuvvennu 1782 Deržavin kirjutti odan ‟Felitsa” da kerras rodih kuulužakse. Ruadoi Ven’an keisarin akadeemies, yhtyi enzimäzen ven’an kielen sanakniigan luadimizeh. Vuvvennu 1784 oli Anuksen gubernien piälikönny. Äijän kirjutti Karjalan luonnos omis runolois.

Dessoilu:
Dessoilu (, ) on kylä Priäžän kanzallizes piiris Karjalan tazavallas Ven`al.
Sijaindu.
Dessoilu on sijoitunnuh Siämärven suvirannal. Dessoilaspäi oman piirin piäkyläh Priäžässäh on läs 50 kilometrii, Karjalan piälinnah Petroskoissah läs 70 kilometrii. Dessoilas poikki menöy raududorogu da ajotie A133 Petroskois Suojärveh.
Nimi.
Kylän nimi on ottanuh alguperiä ristikanzan ortodoksizes nimes "Jessoi, Dessoi" (), kudamah liittyy paikkua merkiččii juondeh "-lu". On olemas toiziigi nimen sellityksii, ezim. tarin P`otr Suures, ga niilöil ei ole tiijollistu pohjua.
Rahvaslugu.
Rahvahanluvun tiedoloin mugah vuvvennu 2013 Dessoilas on elänyh 17421 hengie, vrd. v. 20103 oli 1790, v. 20092 - 2240 hengie.
Histourii.
Alunperin Dessoilu oli ylen pienenny hierunnu, kudai kuului ezmäi Siämärven da sen jälles Ugmoilan prihodah. Kyläs oli pieni Pyhän Paraskevan časounu. Sen rinnal oli vahnu kalmisto. 
Vuonnu 1782 Dessoilas eli vai viizi suurdu perehty, kudamih kuului vähästy enämbi 50 hengie. V. 1926 kyläs oli jo 32 taloidu, a rahvahanlugu kazvoi 220:h.
V.1924 Dessoilas tuli Petroskoin piirikunnan Siämärven voulostin piäkylä. V. 1959 Siämärven da Kungojärven kylänevvostoloin liitettyy ilmestyi Dessoilan kylänevvosto. XX vuozisuan loppupuolel Dessoilu on kazvanuh suureh pos`olkah yli 3000 eläjänke.
Kul'tuuru.
Dessoilas on keskiškola. Kyläs on avattu opiston №14 ozasto, kus suajah omua ammattii svaršiekat, traktoristat dmi.
Dessoilas kehitetäh da säilytetäh karjalan kieldy. Se on "Livvin keskuksen" piätehtävy.
Viittehet.
1. Численность населения в разрезе сельских населённых пунктов Республики Карелия по состоянию на 1 января 2013 года. Проверено 3 января 2015. Архивировано из первоисточника 3 января 2015.
2. Рекомендуемая нормативная сеть и формы библиотечного обслуживания с указанием численности населения на 1 января 2009 года по данным Карелиястата. Проверено 19 апреля 2015. Архивировано из первоисточника 19 апреля 2015.
3. Всероссийская перепись населения 2010 года. Сельские населённые пункты Республики Карелия
4. http://syamozero.ru

Dmitrii Bubrih:
Dmitrii Vladimirovič Bubrih (13. (J: 25) elokuudu 1890 – 30. kylmykuudu 1949) oli Ven’an da Nevvostoliiton kielentutkii, professoru, tiedoloin douhturi da Nevvostoliiton Tiedoakadeemien kirjazienvaihtai. Händy pietäh Ven’an suomi-ugrilazen kielitiijon perustajannu. Häi kirjutti ruadoloi ven’an, sluavilazis da suomi-ugrilazis kielis, itämerensuomelazien rahvahien fol’klouras, kielien verdailu-histouriellizes da leviemisalovehtiijos. Häi kirjutti enämbi 130 ilmah piästettyy tutkimustu sego äijii käzikirjutuksii. Häi pidi aktiivistu pedagougu- sego tiedotoimindua.
Eloskerdu.
Bubrih oli roinnuhes Piiterin keskiopastuslaitoksien ven’an kielen opastajan Vladimir F’odorovič Bubrihan perehes ezmäzenny lapsennu. Vahnembat oldih opastunnuot ristikanzat da maltettih germuanien, anglien da ruočin kielii. Gimnuazies olles häigi ozutti omii kielineroloi opastujen tarkah grecien da latinan kielih. Vuvvennu 1909 gimnuazien loppiettuu häi sai kuldumedalin.
Gimnuaziedu jälles Bubrih opastui Piiterin yliopistos histouriellis-filolougizen tiedokunnan sluavilas-ven’an kielien ozastol. Jo opastujes häi piätti ruveta kielentutkijakse. Demokruattizih tradicieloih kazvatetunnu hänel rodih probliemua reakcionnoin (konservatiivizen) načal’stvanke. Omassah eloskerdan mugah vuvvennu 1911 händy otettih kiini da ajettih iäre Piiterispäi opastujien kerähmölöih yhtymizen periä. Jälgimäi häi piäzi järilleh Piiterih jatkamah opastundua da loppi yliopiston vuvvennu 1913 ezmäzen astehen diplomanke. Yliopiston loppiettuu häi rubei luadimah ven’an kielen sanakniigua omassah opastajan A. A. Šahmatovan rekomendacien periä. 1920-luvun jälgipuolel Bubrih rubei siirdymäh suomi-ugrilazii kielien tutkimizeh da johti moniluguzii murdehenkeriändymatkoi kui Mordouvieh da Udmurtieh mugai Karjalah. 1930-luvul häi ruadoi lujah suomi-ugrilazien kanzoin kirjukielien luajindah niškoi.
Revol’ucien jälles Bubrih ruadoi opastajannu Moskovan da Piiterin korgielois opastuslaitoksis da oli Moskovan, Leningruadan da Petroskoin yliopistoloin suomelas-ugrilazien kielien laitoksien johtajannu. Händy kučuttih sežo Nikolai Marran nimie kandajah Kielen da ajattelun instituuttah, kudamas häi rubei ruadamah vuvves 1934 algajen suomi-ugrilazen ozaston johtajannu.
Vuozinnu 1932–33 «suomelazennu nacionalistannu» Bubrihua tahtottih ottua kiini, ga ei otettu. Kui äijii toizii suomi-ugrilazien kielien tutkijoi, händy otettih plenah 9. pakkaskuudu 1938 da suudittih surmah. Ga vuvvennu 1939 händy sanottih viärättömäkse da piästettih välläle.
Vuvves 1947 algajen häi oli Petroskois ruadajan Karjal-suomelazen histourien, kielen da literatuuran instituutan johtajannu. Vuozinnu 1948–49, konzu piettih ideolougiihommii kosmopolitizmua vastah, Bubrihua uvvessah suudittih. Täl kerdua tiedomiesty vastah oldih marristat, kudualoin johtajannu oli F. P. Filin, sego erähät Bubrihan endizet opastujat, kudualoin keskes oli V. I. Alatirev. Bubrihan verdailu-histouriellizen kielitiijon metoudu ei heijän mugah olluh eigo tiijolline eigo marksizman mugaine. Viäritändy da pahat paginat pahoi vaikutettih Bubrihan tervehyöh. Erähän marin kielen luvendon aigah Bubrih voimatui da 20 minuuttua myöhembäh kuoli syväininfarktan periä Leningruadan yliopiston seinis.
Bubrihan panos tiedoh.
Bubrih kirjutti enämbi 130 kielitiijollistu tutkimustu da händy pietäh Ven’an suomi-ugrilazen kielitiijon perustajannu.. Hänen enzimäzet ruavot oldih omistettu ven’an murdehile, sluavilazien kielien histouriellizele iäniopile da indojevrouppalazien kielien painosistiemale. Bubrih puolisti dissertacien – sikse rodih hänen "Severnokašubskaja sistema udarenija"-nimine kniigu (1924). Sen ylen korgiesti arvosti tundiettu Francien kielentutkii A. Meije. N. Trubeckoi kirjutti, gu Bubrihan tutkimus on n’erokas tutkimus huolimattah sih, gu voi olla hänen teorielois tulou kieldävyö myöhembi. Ližäkse häi kirjutti ezimerkikse karjalan, erzä-mordvan da komin kieliopit, suomen, udmurtien, komin da toizien suomi-ugrilazien kielien histouriellizen iäniopin sego morfolougien tutkimukset da ruavot Kalevala-eeposan roindas.
Vuozien 1920 puolivälis algajen Bubrih tutki vai suomi-ugrilazii kielii. Häi kävyi ruadomatkoile Karjalah, Udmurtieh da Mordouvieh, da pani kai väit, gu Ven’al oldas perustettu suomi-ugrilazien kielien laitokset. Hänen avul nämmien kielien edustajat opastuttih laitoksien specialistoikse. Häi keräi äijän näyttehii suomi-ugrilazien kielien murdehis da otti ozua karjalan, vepsän, ižoran, mordvan, udmurtien, marin, hantin da mansin kirjukielien luadimizeh.
Bubrihan ruado karjalan kieleh näh.
Karjalan kieli rubei kiinnittämäh Bubrihan mieldy 1920-luvun lopul. Ezmästy kerdua häi kävyi sie oraskuus 1928, da Karjalan tutkimusseuran kerähmös häi pagizi suomi-ugrilazien tazavaldoin kirjukielien luajindah da murdehien tutkimizeh näh. Vuvvennu 1930 häi rubei planiiruimah karjalan kielen murrehatlassua, kudamah tulis tieduo eri eländykohtien murdehen fonetiekas, morfolougies, sintaksies da sanastos. Samannu vuvvennu häi ehtotti, gu tverinkarjalazih niškoi pidäy luadie kirjukieli Kalininin alovehele, eigo käyttiä suomie virrallizennu kielenny. 30-luvun allun ”kielitoran” aigua häi puolisti karjalazien oigevuttu omah kieleh da sellitti, gu karjal da suomi jo tuhat vuottu tagaperin erottih omikse kielikse, da gu net ollah samah tabah eri kielet kui hos ven’an da ukrainan libo pol’šan kielet.
Vuvvennu 1937, konzu karjalas rodih Karjalan tazavallan kolmas virralline kieli ven’an da suomen rinnale, Bubrih sai tehtäväkse luadie normatiivine kielioppi yhtenäzele karjalan kirjukielele. Bubrihan mugah uuzi kirjukieli pidi luadie yhtistämäl kai karjalan murdehet da valličemal sih moizet piirdehet, kudamat pätäh kaikile pagizijoile murdehes rippumattah. Samannu vuvvennu jullattih hänen luajittu murrehkerävysprogrammu, kudamas oli nenga 2 000 kyzymysty murrehpiirdehien keriändäh niškoi. Instituutoin da hieruškolien opastajat da opastujat kerättih tiedoloi nenga 150 hieruspäi. Sygyzyh mennes yliopisto-opastujat luajittih Bubrihanke nenga 100 kartua. Vie samannu vuvvennu piäzi ilmah Bubrihan luajittu kielioppi "Grammatika karel’skogo jazyka (fonetika, morfologija)".
Voinan jälles Bubrih uvvessah piäzi ruadamah murrehatlasah niškoi. Vuozinnu 1947–1948 V. Smirnova-Bubrih da G. Kert luajittih hänen opastuksel nenga 800 murrehkartua. Niilöin pohjalpäi Bubrih jagoi karjalan kielen kolmeh piämurdeheh: varzinkarjalah, livvih da lyydih. Häi piätteli, gu karjalazes rahvahas on kaksi etnillisty elementua, toine ammuzes karjalan heimos, toine – vepsäläzispäi. Muga häi ozutti, gu karjalazet ollah oma rahvas, eigo Häme-heimon jälgeläzii, kui duumaittih aijembi.

Dominikanan Tazavaldu:
Dominikanan Tazavaldu () on valdivo Gaiti-suaren päivännouzun ozas da suaren lähäl olijoil suaril. Gaiti-suaren päivänlaskus on Gaitin Tazavaldu - valdivo. Gaiti kuuluu Antilian suurien suarien suaristoh.
Dominikanan tazavaldan muan pinduala on 48 730 km². Rahvahan lugumiäry on 10 827  373 hengie (2013). Piälinnu on Santo-Domino. Virralline kieli on ispuanielaine.

Dominiku:
Dominiku (), libo Dominikan Yhtymy () on valdivo Dominiku-suarel, kudai on Antilian pienien suarien joukos Kariban meres.
Luodehes Dominiku rajoittuu Gvadelupanke, liidehes on Martiniku. Suren pinduala on 754 km², sie eläy 73 600 hengie (2015). Piälinnu on Rozo (angl Roseau).

Domnan pirtti:
Domnan Pirtti on Suomussalmen Kuivajärvele vuvvennu 1964 nostettu taloi. Domnan Pirtti pyrgihes olla veräi Suomussalmen vienalaiskylih tulijale. Nimen taloi on suannuh kuivajärveläizes iänelitkijäs Domna Huovizes (1878–1963). Taloi on arhitektuuran puoles rajakarjalastu stiil'ua. Domnan Pirtti yhtes lähäl olijan časounan kel simvoloiččou Kuiva da -Hietajärven kylien uvvellehnostamistu. Taloi on muzeivirraston vardoittu. Domnan Pirtti sijaiččou Kuivajärven kyläs n. 75 kilometrua Suomussalmen keskučaspäi.

Don Quijote:
Don Quijote on El ingenioso hidalgo Don Quijote de la Mancha -romuanan piähengi. Se romuanu on yksi muailman kirjalližuon tundietumis tevoksis, kuduadu kirjoitti Migel Servantes Saavedra (1547-1616).
Piähengen nimi on Kehana (toizien versielöin mugah Kihada, Kesada, Kehana). Helei nimi Don Quijote häi valliči iče.
Kirjuttajan Hermann Arsinjegan mugah Don Quijoten prototipannu oli Kolumbien vallottai Gonsalo Himenesde Kesada, kudai ečči Eldoradua, mis rodih äijy legendua.
Don Quijoten hahmo kačellah ristikanzan luonnon arhetipannu, psiholougielizennu kategouriennu. Tädä hahmuo käsiteltih kirjalližuontutkijat (ezimerkikse Peliser, Tinkor, Huan Valera, Storoženko), filosofat (Šelling, Gegel) da toizet tutkijat. On yhtehiine mieli, gu Don Quijote ozuttau ristikanzan hengen ijällizii ominažuksii. Sen ližäkse myöhembäh monet kirjuttajat käytettih Don Quijoten hengie kaunehuskirjalližuos. Net annettih omua interpritatsiedu, parodiruittih lib oluajittih viittehii sih hengeh.
Don Quijote – romuanu monil tavoil oli kirjoitettu Renessansan aigua ritariloin romuanoih paroudiennu.
Romuanan piähengel on hebo nimel Rosinant da oruzienkandai nimel Sančo Panza. Ispuanielazen kirjalližustiijon mugah Panzan hengi ozuttau ispuanilastu rahvastu.

Dvorču:
Dvorču () on kurortu da pos’olku Kondupohjan piiris Karjalan tazavallas. Se on enzimäine Ven’an kurortu, kudai perusti Pietari I vuvvennu 1719. Se avattih 20. kevätkuudu v. 1719. Vuvves 2004 algajen se on Kurortan kyläkundu.
Se sijoiččou 50 kilometrin piäs Petroskoispäi.

Džibuti:
Džibuti (Džibutin Tazavaldu) on valdivo Päivännouzupuolizes Afriekas, se on Afriekan niemimuan lähäl. Valdivon päivännouzupuoles on Adenan lahti, pohjazes – Eritrei, päivänlaskupuoles sego suves – Efiopii, liidehes - iččenäine Somalimua, kuduan alovehtu pietäh Somalin ozannu.
Virallizet kielet ollah fransien da aruabien kielet. Muan piälinnu on Džibuti. Pinduala on 23 200 km². Džibutin Tazavallas eläy (vuvven 2009 tiedoloin mugah) 818 169 hengie.

EIGU (ouperu):
EIGU on karjalankieline lapsien ouperu. Ouperan on luadinuh Paavo Joensuu vuvvennu 2007 da karjalakse kiändänyh Paavo Harakka vuvvennu 2013.
Lähtehet.
Eettisesti Innovatiiviset Kulttuurin Uudistajat EIKU ry http://www.eikury.com/

Edenöi:
Edenölöi ( muinažu grets. γαστήρ «maha» da πούς «jalgu») on ylen äijy Mollusca-lajis (läs 110 tuhattu lajii, Ven’al – 1620 lajii). Edenölöin piämerki on torsii, kudai merkiččöy selgypiilöin pyörähtysty ymbäri omas ičes (180°). Sidä paiči edenölöil on turbospiral’noi kovakuori.
Elämine.
Enzimäi edenöit elettih meres, ga äijät niilöis muututtih suolattomah vedeh da muale. Vähän niilöis eläy paraziitannu.
On olemas suolattomas vies eläjät edenöit, kudualoi käytetäh akvuariumois. Net čomendellah akvuariumoi oman ekzouttizen nävön periä.

Edgar Allan Poe:
Edgar Allan Poe (19. pakkaskuudu 1809 – 7. ligakuudu 1849) oli yhtysvaldalaine kirjuttai da runoilii. Poe on ameriekkalaizen romantiekan suurii nimii.
Poe rodiihes Bostonas. Hänen mollembat vahnembat oldih kierdäjät ozuttelijat. Poen tuatto jätti perehen konzu Poel oli igiä kolme nedälii, da Poen muamo kuoli tämän olles kaksivuodehine. Poe työnnettih John Allanan luo Richmondah da kastettih Edgar Allan Poekse. Vuvvet 1815-20 Edgar Allan vietti školas Anglies, kunne pereh oli muuttanuh Allanan biznesruavon täh. Vuvvennu 1826 Poe aloitti opastundan Virginian yliopistos, no opastui sie vaiku yhten vuven. Häi menestyi hyvin opastundas, no ei voinuh jatkua, ku hänen huolenpidäi John Allan kieldävyi maksamas Poen suurii kižavelgoi. Talovehellizen tuven menetettyy Poe palkavui armieh vuvvennu 1827. Tässah häi oli jo kirjuttanuh hänen enzimäzet runotevokset.
Poe kirjuttu enimyölleh novellua da runuo.

Edith Södergran:
Edith Irene Södergran (4. sulakuudu 1892 Piiteri, Ven'a – 24. kezäkuudu 1923 Kivennapa, Suomi) oli suomenruoččilaine runoilii. Hänen runoloi on kiännetty vähimyölleh kuvveletostu kielele.
Edith Södergranan vahnembat Matts Södergran da Helena Holmroos oldih rodužin Suomen ruočinkielizel alovehel Närpiös da Perniös. Pereh muutti Karjalankannaksele Raivolah. Edith opastui Piiterin germuanilazes školas Petrischules. Sie häi zavodi runoloin kirjuttamizen germuaniekse. Häi tuttavui francielazeh simbolizmah, ven'alazeh futurizmah da germuanilazeh ekspressionizmah.

Eestin kieli:
Eestin kieli (eestin kieleh "Eesti keel") kuuluu uralilazen kieliperehen suomelas-ugrilazen kielijoukon baltiekku-suomelaizeh alajoukkoh. Se on Eestin tazavallan virralline kieli. Sidä paistah läs 1,1 miljonua hengie.

Efiopii:
Efiopii (viralline nimi on "Efiopien Demokrattine liittotazavaldu", endine "Abissinii") on valdivo Päivännouzupuolizes Afriekas, kuduan rajal ei ole merdy (sen jälles, konzu Eritrei eroi Efiopiespäi vuvven 1993 oraskuun 24. päivänny). Rahvahan lugumiäry on 90 miljonua hengie, muan pinduala on 1 104 300 km². Efiopii on toine Afriekan mua (Nigerien jälles), kus eläy suurin rahvahan lugumiäry. Rahvahan lugumiärän mugah Efiopii on n'elländeltostu sijal muailmas, pindualan suuruon mugah - kahtendelkymmenendel seiččemendel sijal. Piälinnu on Addis-Abeba. Valdivolline kieli on amharan kieli.
Efiopien rajasusiedumualoinnu ollah: Eritrei – pohjazes, Džibuti – koillizes, Somali da iččenäine Somalimua – päivännouzupuoles, Kenii – suves, Sudan – luodehes da Suvi-Sudan – lounazes. Efiopies on etnokul'tuuroin eriluadužus. Läs 60% muan eläjis uskou Hristossah.

Eigu:
Eigu () on ouperu lapsile, kudaman käzikirjutuksen da muuzikan luadijannu on Suomes eläi Paavo Joensalo. Ouperu ozutettih karjalakse vuvvennu 2013 Nurmeksen linnas, Helsingin linnas da Eeppizes fourumas Petroskois. Sen aigah artistat, kudamat ezitytäh ouperas, käydih ozuttamas sen lyhyes muovos sezo Veškelykses. Vuvvennu 2014 oupera ozutettih Joensuun Karjalazien pajopruazniekkoin ohjelmas.
Kiännösruado.
Allus algajen lapsien da koko perehen ouppera Eigu oli kirjutettu da ozutettu Pohjois-Karjalas suomekse 2007 nimel Eiku. Sit sen kirjuttaja da säveldäi Paavo Joensalo kiinnostui kiändämäh Eikun angliekse da vuvvennu 2008 ouperu ozutettih Irlandies Dublinas. Eiku:n luadii ainos huaveili, kui sidä voidais ozuttua karjalakse, eestikse, vengriekse, ruočikse libo ven’aksegi.
Vuvvennu 2011 Suomes ruadai Karjalan Kielen Seura kiändyi Joensalon puoleh da kannusti tuottamah Eikun karjalakse. Paavo Harakka ottavui ouperan kiännändäh yhtes Joensalonke, kudamal sezo ollah karjalazet juuret da häi pagizou karjalakse hyvin.
Luadijan juuret.
Paavo Joensalon tuattah on Suojärven čupul rodivunnuh, muamah on suistamolazii karjalazii, tundietun runonpajattajien Härgözien suguo. 
Konzu algavui voinu, hänen tuattah da muamah elettih Korbiselläs. Muamo lähti evakkoh Päivänlasku-Suomeh. Tuatto kuoli voinas 1942 pakkaskuus Karhumäin čupul. Paavo rodivui kahtu nedälii myöhembi, sendäh nikonzu ei nähnyh tuattua. Joensalon muama pagizi karjalakse, died'oi da buabo sežo, äijät omatgi maltettih karjalakse. Paavo lapsennu opastui karjalua, sit unohti. Ouperan hyvyös uvvessah rubei opastumah kieldy. 
Syväindö.
Ouperas pikoi pieni suojusšlöpöi Eigu jiäy orboikse. Hirvei olendo Raiwo otti hänen muaman da tuatan iččeh valdah. Pieni Eigu nimidä ei voinnuh sille. Hänel ei olluh rodiudues ni yhty jalgua, sendäh häi ei voinnuh lähtie pellastamah omii vahnembii. Ozakse Eigule löydyy avvuttajua meččyelättilöin keskes. Tytöl hyö loičidah jallat, kaikin kaheksa jalgua. Yhtes nieglikonke häi lähtöy da hyö pellastetah tuatan da muaman. 
Ouperan eričykset.
Ouperu eruou klassillizes ouperas. Ihan allus algajen ouperan ohjuaju rubieu pagizemah kaččojienke da kehittäy heidy yhtymäh ozutukseh. Kaiken aigua kaččojat avvutetah artistoi, kudamat pajatetah, tansitah da paistah – ozutetah zuakkuntarinua.
Kaikkiedah Eigu-ouperas on 18 artistua, pajattajua da soittajua. Ozuttelijat ollah ammatillizet pajattamah hos kudual kielel.

Einehsuolu:
Suolu libo einehsuolu (natrien hloridu, NaCl) on syömiseineh. Hienondettuna suolu on valgieloin kristualoin muvvos. Luonnon suolas ylen puaksuh ollah toizien minerualusuolien ližäainehii, kuduat annetah suolale eriluaduzii värilöi (tavan mugah harmai libo muzavanruskei). Suolua luajitah eriluadustu: karjan da hienon jauhondua, puhtas, jodal rikostettu, nitritan suolu imi. Suolal on kolme lajii: korgein, enzimäine da toine.
Suolan käyttämine.
Suola syömizenny.
Syömizen valmistamizes suolua käytetäh tärgienny mavustehennu. Suolal on tundiettu kaikile omaluaduine magu, ilmai kuduadu syömine tunduu suolattomannu. Puaksuh ristikanzu syöy suolua enämbi, migu tarviččou hänen fiziolougizin protsessoih näh.
Suolal on vieno antiseptizet ominažuot, 10-15% suolan miäry vastuau hapanbakteerieloin kehittämisty. Suolua käytetäh syömizen da toizien orguanizien ainehien (nahku, puu, klei) konservantannu.
Nygöi on olemas äijy ekzouttistu suolan lajii (fransien savustettu, perulaine rouzovoi, Gimalajan 
rouzovoi kivisuolua suajah Gimalajan mägilöis, enimyölleh Pakistanas). Erähis restoruanois (ezimerkikse Tailandan Phuketas) on kai suolan somelje -ammatti.
Suolan viärinkäyttämine.
Muailman tervehyönhoijon organizatsien tiedoloin mugah suolan syömizen liijakse verenpaine nouzou da sit voijah kehittyö syväimen da počkin tavvit, mahan ruakku da osteoporozu.
Ristikanzan fiziolougizen normannu on viizi grammua suolua päiväs. Jevroupas da Ameriekas keskimäine ristikanzu syöy läs 10 grammua.
Во многих странах Европы и штатах США развёрнуты программы по разъяснению губительных последствий злоупотребления солью. В Англии принят закон, требующий сообщать в этикетках пищевых продуктов о содержании в них соли. В Финляндии удалось снизить потребление соли на треть, благодаря чему смертность от инсультов и инфарктов уменьшилась на 80 %.

Ekvador:
Ekvador (, kečua  Ikwadur), virralline nimi on Ekvadoran Tazavaldu (, kečua Ikwadur Republika)  on valdivo Suvi-Amerikan luodehozas.
Ekvadoran päivänlaskus on Tyynimeri, pohjazes rajoittuu Kolumbienke, päivännouzas da suves Perunke. Galapagossien suaret kuulutah Ekvadoran aloveheh.
Muan pinduala on 283 560 km². Rahvahan lugumiäry on 16 412 703 hengie (2016). Piälinnu on Kito. Virralline kieli on ispuanielaine.

Ekvuatourielline Gvinei:
Ekvuatouriellizen Gvinein Tazavaldu on valdivo Keski-Afriekas. Sen rajal ollah Kamerun, Gabon da Gvinein lahti.
Ekvuatouriellizeh Gvineih kuulutah manner- (Rio-Muni – 26 tuhattu km²) da suariozat (Bioko-suari – 2 tuhattu km², Korisko, Annobon da toizet suaret). Piälinnu on Malabo-linnu Bioko-suarel.
Valdivos eläy (vuvven 2013 tiedoloin mugah) 704 001 hengie.

El Greco:
El Greco ("gretsieläine"), oigiel nimel Domínikos Theotokopoulos (1541 Kriti – 7. sulakuudu 1614) oli Krital roinnuhes, myöhembi Ispanies vaikuttanuh taidehmualuaju, manierizman aijan kuulužimii mualuajii. Hänen portrietois da uskondollisaihiellizis tevoksis on tavan mugah vägeviä valgokontrastua da pitkikse vönytettylöi huahmoloi.

Elaskat:
Elaskat ("Stichaeidae") ollah ahvenkaloin lahkoh kuului kalaheimo.

Elasku:
Elasku () on ahvenkaloih kuului kalaluadu.

Elias Lönnrot:
Elias Lönnrot (9. sulakuudu 1802 - 19. kevätkuudu 1884) – suomelaine kielentutkii, folkloristu da karjalas-suomelazen eeposan keräilii. Rodivui sovanombelijan perehes, Sammatti-prihodas. Opastui Åbon Kuningahan akadeemies yhteisgumanitarizel tiedekunnal, sit rubei opastumah Helsingforsan yliopistos dohtorakse. Eli da ruadoi Kajaanis, kudamas eli 21 vuottu. Sie Elias rubei keriämäh karjalas-suomelazien folklourua. Lönnrot ajoi Suomen da Ven’an Karjalah 11 kerdua (1828-1842). Vuvvennu 1835 häi kogonah keräi Kalevalan runot yhteh kniigah. Kalevalan enzimäine painos oli vuvvennu 1835, toine – 1849.

Elisabeth I:
Elisabet I (7. syvyskuudu 1533 - 24. kevätkuudu 1603), hyväsydämelline kuningatar Bess, Kuningatar-neičoi oli Anglien da Irlandien kuningatar 17. kylmykuudu 1558 algajen kuoledassah. Elisabet oli viijes da viimine Tudoran suvun monarhu. Elisabet I on yksi parahis Anglien monarhois, kuduan valdukavvel Anglii nouzi jevrouppalazikse suurvallakse sego poliitiekan, talovuon da kul’tuuran alal. Tädä aigua kučutah toiči Anglien kuldazekse aijakse.
Elisabet oli kuningas Henrik VIII:n da kuningatar Anna Boleinan tytär. Elisabet kuoli 24. kevätkuudu 1605 da jatkajakse rodih Šotlandien Juakko VI nimel Juakko I. Elisabet ei suannuh lapsii sego ei mennyh miehele, sendäh händy kučuttih neičoikuningattarekse.
Elisabet kiändi mua tagazin protestanizmah. Vuonnu 1559 häi andoi tärgiet zakonat valdivon ylivallas kirikön yli da kirikön yhtevyös. Ptotestanizmas rodih valdivon virralline uskondu.
Sežo Anglies rodih suuri merivaldukundu. Anglo-Espuanii voinan (1585-1604) suurimas toras Anglii voitti Espuanien «Voimattoman armadan».
Elisabet suvaičči teatrua da iče otti ozua ozutelmis.Täl aigua oli druamutaijon paras aigu. Vuonnu 1582 Elizabetan mugah oli perustettu artistujoukko, kuduah kuului William Shakespeare.

Elisenvuaru:
Elisenvuaru () on Karjalan tazavallan Lahdenpohjan piirin pos’olku. Se on Elisenvuaran kyläkunnan haldivolline keskus.
Pos’olku sijoittuu 15 kilometrin piäs Kurgijovespäi Soskuanjoven rannal.
Histourii.
Enzimäzen kerran se muanitah vuvvennu 1590 ruoččilazis piscovois kirjois. Pos’olku sijoittui Kurgijoven pogostan alovehel. Eri aigua se kuului Ruočin kuningaskundah, Ven’an impeerieh, Suomeh. Vuvves 1940 algajen se liittyi Nevvostoliittoh.
Histourien mustomerkit.
Pos’olkas on Nevvostoliiton da Suomen välizel voinal (vuvven 1941 kezäkuu – elikuu) tapettuloin Nevvostoliiton saldattoin kalmu.
Raududorogustansii.
Elisenvuaran pos’olkas on samannimine raududorogustansii. Se avattiin vuvvennu 1893.

Eloksen langu:
Eloksen langu on karjalazien da karjalankielizien runoilijoin Vladimir Brendojevan da Zinaida Dubininan runokogomus ven’akse. Ven’an kielele runot kiändi runoilii, Ven’an kirjuttajien liittoh kuului Georgii Černobrovkin. Kirju on piästetty ilmah vuvvennu 2014 yhteiskunnallizen Anukses ruadajan Anuksen karjalažet -yhtistyksen vuoh. 
Kirjan luajindu.
Eloksen langu -kirju on yhtehizen ruavon tulos. Sih pandih vägie moni hengie. ”Anuksen karjalažet” kirjutettih projektu, kudaman kannatti Karjalan tazavallan Kanzallizen poliitiekan ministerstvu. Galina Fedulova, Anuksen Kanzallizen kirjaston ruadai, rubei sana sanah kiändämäh karjalan kielespäi ven’akse runoilijoin runoloi. Georgii Černobrovkin, runoilii, sen samazen kirjaston piälikkö, luadi literatuurukiännökset.
On olemas karjalankieline literatuuru. Karjalazil on hyviä, kunnon runoilijua da kirjuttajua. Ga äijätgo tietäh heis? Iče karjazet da karjalan kieldy maltajat. Ei joga toine karjalazes ottavu omien runoloin da kerdomuksien kiännändäh. Yhtelläh suattua karjalankieline literatuuru lugiettavakse toizile, ket kieldy ei malteta, pidäy. Sidä duumaittih anukselazet, konzu ruvettih luadimah tädä kirjua. 
Kiännösruado.
Georgii Černobrovkinua tutah nerokkahannu da mielevänny ven’ankielizenny runoilijannu. Kiändäjän leivis mies oli enzi kerdua da Eloksen langu -kirju rodih hänen enzimäine kiännöskogomus. Kiännökset roittih hyvät, čopakot da tarkat, kiännettäviä tekstua noudajat, mielevät da mieleh painujat.
Kiändäi monis runolois noudau karjalankielizien runoloin razmierua – horeidu. Karjalan kieles paino on ainos sanan enzimäzel tavul, ližäpaino – kolmandel, viijendel da muga ielleh tavuloil. Yhtelläh kiändäi kiändäjes tahtou rikastuttua kirjutandutaba, ottau käyttöh jamban da kolmetavuhizet razmierat. Luadiu sen mielevästi da čopakosti, ni yhty ei riko kiännettäviä tekstua. Kenlienne, kui sanou Georgii Ivanovič, lujoitti: kiändiä yhtes kielespäi toizele kielele runo, on ku uvvessah kirjuttua se. Sinus rodieu tämän runon toine kirjuttai. Anukselazethäi uuttu kirjua luadijes piettih mieles se, ku kiännettävät da kiännetyt runot oldas lähäzet niilöin mielis da kuulostandas.
Kirjan syväindö.
”Eloksen langah” on otettu Vladimir Brendojevan runoloi karjalazis, luonnos, suvaičukses. Zinaida Dubininangi runot ollah samas teemas: karjalazis hierulois da luonnos, karjalan kieles. Georgii Ivanovič sanou Zinaida Dubininua ennustajakse runoilijakse, kudai varaittau meidy, sanou pidäy kallata piädy kieleh, eiga se häviey kogonah. Hyvin nägyy, kui runoilijal vaččua tuskuau karjalan kielen periä. 
Georgii Černobrovkinal ollah karjalazet juuret. Häi on roinnuhes Kuujärvel, kazvanuh Anukses. Karjalan kieli ainos oli kuuluvis. Jatkua karjalankielizien runoloin kiännändiä ven’an kielele mies vois jatkua. Konzu luajittih Eloksen langu -kirjua, häi ei olluh nimittumis sobimuksis kiini. Kiändi vai sen, min tahtoi. Erähii runoloi, ku ei kiännändy lykystännyh, jätti bokkah. Niilöih, sanou, vois uvvessah ottavuo dai ruveta kiändämäh uuttu.
[kirjalližus|E

Eloksenkäzitys:
Eloksenkäzitys libo eloksennägemys on miäritelty mm. kogonaskäzityksekse ristikanzan eloksen merkičykses. Eloksenkäzityksel erähičči tarkoitetah samua gu muailmannägemykselgi.
Eloksennägemystiijon opastunduainehistuo toimittanuon Erkki Hartikaizen mieles "eloksenkäzitys" on parembi sana migu eloksennägemys. Ku elos on tovellizuon oza, eloksenkäzitys on oza tovellizuskäzitysty. Ristikanzan käzityksien kogonazuos roihes tovellizuskäzitys. Inhimillizet käzitykset tovellizuos ollah puaksuh hairavollizet. Yksilöl on käzitys omis arvolois da tavoittehis. Tämä käzitys on oza yksilön tovellizuskäzitysty, hos arvot da tavoittehet ei olla tozii libo ebätozii.

Elokuu:
Elokuu on vuvven kaheksas kuu. Sidä enne on heinykuu da sen jälles tulou syvyskuu.

Elvis Presley:
Elvis Aaron Presley (8. pakkaskuudu 1935 Tupelo, Mississippi – 16. elokuudu 1977 Memphis, Tennessee), lyhyöh Elvis, oli yksi muailman tunnettulois laulajis. Elvis Presleyn levylöi on myydy muailmas arvion mugah läs 2,5 miljardua. Tämä azuu hänes artistan, kudamua on myödy eniten. Preslii kučutah puaksuh ”Rock and rollan kuningahakse” libo "korolikse". Presleyl on vie kaikis enämbi kuldulevylöi (90), platinalevylöi (52) da timanttilevylöi (25). Hänel myönnettih kolme Grammy-palkinduo vuozinnu 1967, 1971 da 1975 da American Music Awards palkindo vuonnu 2000. Preslii pietäh yhtenny 1900-luvun populuarukul'tuuran tundiettulolois da vaikutusvaldazembilois ristikanzois.
Händy vallittih Hollywood Walk of Fameh vuonnu 1960, Rock and Roll Hall of Fameh vuonnu 1986, Country Music Hall of Fameh vuonnu 1998, Gospel Music Hall of Fameh vuonnu 2001, UK Music Hall of Fameh vuonnu 2004, Rockabilly Hall of Fameh vuonnu 2007, Hit Parade Hall of Fameh vuonnu 2007, Las Vegas Walk of Starsah vuonnu 2008, America's Pop Music Hall of Fameh vuonnu 2013 da The Official Rhythm & Blues Music Hall of Fame Muzeih vuonnu 2015.
Vuonnu 2013 internet-palvelun SoundExchangen mugah Elvis Presley on internetan ladatuin muuzikkuartistu.

Enzimäinargi:
Enzimäinargi libo ezmäinargi (, ) on "enzimäine argi", nedälin enzimäine päivy da argipäivy.

Eritrei:
Eritrei on valdivo Päivännouzupuolizes Afriekas, Ruskien meren rannikol. Sen rajal ollah: Sudan – päivänlaskupuoles, Efiopii – suves, Džibuti – päivännouzupuoles. Eritrei eroi Efiopiespäi vuonnu 1993. Muan piälinnu on Asmera-linnu. Pinduala - 121 100 km². Eritreis eläy (vuvven 2012 tiedoloin mugah) 6 086 495 hengie.

Ernest Hemingway:
Ernest Miller Hemingway (21. heinykuudu 1899 Oak Park, Illinois – 2. heinykuudu 1961 Ketchum, Idaho) oli 1900-luvun tärgevimii yhtysvaldalazii kirjailijoi.
Hemingway piästi ilmah moni romuanoi da novellukogomuksii da sai Nobelan kirjalližuspalkindon vuvvennu 1954.
Hemingway tapoi oman ičen 2. heinykuudu 1961 ambujen iččiedäh oružal kärzittyy hätken vaigies alkogolizmas da depressies. Hemingwayn Floridan Key Westas sijaiččii kodi on tänäpäi kirjailijan kodimuzei.

Erzän kieli:
Erzän kieli (erzän kieleh "Эрзянь кель") on uralilazen kieliperehen suomi-ugrilazeh kielijoukkuoh kuului volgalaine (mordvalaine) kieli.

Estounii:
Estounien tazavaldu (oma nimi ) libo Viro on tazavaldu Baltiekkumeren idärannal Pohjas-Jevrouppu Suomenlahten suvipuolel. Muas eläy 1 320 174, kudamis läs kolmasoza (434 426) eläy piälinnas Tallinnas. Estounien toizii suurii linnoi ollah yliopistolinnu Tartu (98 449 eläjiä), Narva (59 049 eläjiä) da Kohtla-Järve (37 198 eläjiä) da Viron kezän piälinnu Pärnu (40 005 eläjiä).
Viron viralline kieli on Eestin kieli. 

Etnine joukko:
Etnillizel joukol tarkoitetah rahvasjoukkuo, kudai perustuu sen jäzenien yhtehizeh kul'tuuruperindöh, uskondoh, kieleh, alguperämuah libo ulgonägöh. Etnilližyön käziteh viittuau niilöih kul'tuurillizih piirdehih, kudamii käytetäh tämän kategoruičendan pohjannu.
Etnillizet joukot erotah tozis socializis joukkolois muga kui alakul'tuurois, intressujoukkolois da socializis joukkolois muga, ku net roitah da muututah histouriellizesti etnogeniezan vuoh, tuloksennu endogamien jaksolois. Etnillisty identitiettua lujoitetah ajatuksel yhtehizis piirdehis, kudamat ollah tavanmugazet paginas olijan etnillizen joukon jäzenile.
Etnillizen joukon käziteh on tavanmugaine muga sanotus etnopolitiekas, kudamas erijyttymät organizaciet (ezimerkikse puolovehet, uskondojoukot libo rahvahanliikkehet) opitah rodivuttua etnillisty identitiettua ku eistiä heijän poliitillizii libo kul'tuurillizii tavoittehii, libo vastustamah kudamantah toizen organizacien yhtenjyttymii pyrgimyksii.
"Etnillizen joukon" da "rahvahan" käzittehet voijah erähis kontekstois olla piälekkäizet, ezimerkikse paistes suomi-ugrilazih rahvahih näh.

Etnogruafii Kirjalližusluvettelo:
Karjalazet = Karjalaset / Karjalan tazavallan kanzallizen poliit. da uskonnollizien azieloin min. - Petroskoi : Periodika, 2009.
Klementjev, J. I. Karjalaiset: istoriallis-kansatietehellini tutkimus / J. I. Klementjev ; P. Zaikov и Karjalaiset др.. - Petroskoi : Periodika, 2008.
Klementjev, J. I. Karjalazet : histouriellis-etnografilline kuva / J. I. Klementjev ; kiändäjät: L. Markianova и др.. - Petroskoi : Periodika, 2008.
Lyydi, 2008 / Marjukka Patrakka et al.. - Helsinki : Helsingin yliopisto, 2009.

F'odor Terentjev:
F'odor Mihailovič Terentjev (4. ligakuudu 1925 — 20. pakkaskuudu 1963) — sovetskoin hiihtäi, talvien Olimpiadukižoin čempion (1956), arvostettu Nevvostoliiton sportan muasteri (1956).
Eloiskerdu.
Rodivui muanruadajan pereheh. On karjalastu kanzalližuttu.
Tuatto — Mihail Mihailovič Terojev (Nevvostoliiton aijan aloh vaihtoi sugunimen Terentjevakse), muamo — Jevdokija Fedorovna (oma sugunimi — Potapova). Oli seiččemenny lapsennu lapsekkahas perehes (kaikkiedah perehes oli yheksä lastu). Školas algai harrastamah sportua. Sluužan armejas aigah sai enzimäzet voitot.
Vuvvennu 1946 V rahvahan hiihtopruazniekas Petroskois voitti 20, 30 da 50-kilometrien kilbailois. Silloigi tuli tuli Murmanskoin alovehen čempionakse Pohjozen Pruazniekku -kilvas. Vuozinnu 1947 da 1948 tuli ehtottomakse čempionakse Vi da VII Karjalais-Suomelazen Nevvostotazavallan rahvahan hiihtopruazniekois. Vuvvennu 1949 VIII hiihtopruazniekas tuli čempionakse 10 da 18-kilometrien kilbailois.
Vuvvennu 1949 F'odor Terentjev oli vietetty Moskovah ЦСКА-joukkoh. Talvel vuvvennu 1950 sai hobjazen medalin Nevvostoliiton muasterikilvanvoitos 4x10 km kilvas. Vuvvennu 1951 sai kolmannnet sijat 18 da 30-kilometrien kilbailois da enzimäzen sijan joukkos "Moskva-1" muasterikilvanvoitos 4x10 km kilvas. Vuvvennu 1954 enzimästy kerdua histouries voitti kaikes kolmes Nevvostoliiton persounallizes kilvas. Sinä vuon sai hobjazen medalin muailman čempionuatas 4x10 km kilvas.
Nevvostoliiton joukonke sai kuldazen medalin Talven Olimpiadukižois vuvvennu 1956 4x10 km hiihtokilvas da bronzumedalin 50-kilometrien kilvas. Vuvvennu 1958 Nevvostoliiton joukkovehes sai hobjazen medalin muailman čempionuatas 4x10 km kilvas. Vuvvennu 1959 sai hobjazen medalin persounallizes 50- kilometrien kilvas. Vuvvennu 1960 sai oigevuon ottua ozua Olimpiadukižoih 1960, vaiku häi ei oli otettu ijän periä (häi oli 34-vuodehine). Kevätkuus, vuvvennu 1960 muailman čempionuatas F'odor sai kuldazen medalin 4x10 km kilvas. da hobjazen — 30-kilometrizes kilvas.
Vuvvennu 1962 tuli čempionakse 50-kilometrien kilvas. Vuvvennu 1962 piäzi Leningruadan fiskul'tuuran P. F. Lesgaftan nimizeh yliopistoh.
Vuvvennu 1963 armeiskoin kilbailois voitti 30-kn kilvan.
F'odor Terentjev tragiediellizesti kuadui 20.pakkaskuudu vuvvennu 1963 Leningruadas. On pandu muah Puatane-roindukyläs Karjalas.
Sportukarjieru.
F'odor Terentjev on vuvven 1956 Olimpiadukižoin čempion 4x10 km kilvas, 13-kerdaine Nevvostoliiton čempion: 10 km (1953), 18 km (1954, 1955), 30 km (1954), 50 km (1954, 1962), 4x10 km kilbu (1951, 1952, 1953, 1954, 1955, 1956, 1960).

Fallingwater:
Fallingwater on yhtysvaldalazen arhitektoran Frank Lloyd Wrightan projektan mugah nostettu rakendus Pennsilvanies. Rakenduksen pohjukuavat valmistettih vuvvennu 1935 da se nostettih vuozinnu 1936-1939. Fallingwater kuuluu Wrightan tundietuimih ruadoloih. Rakendustu kučutah muailman kuulužimakse modernistizele eländtaloikse. Vuvvennu 1966 se sai National Historic Landmark-tunnuksen.
Rakendus sijaiččou Pelsinvanien ozavaldivon lounuas, čomas kohtas nimel Kondien oja, kudai sijaiččou Mill Runan da Ogajopailan kylin välis. Fallingwater-rakendus sai omam nimen sendäh gu se sijaiččou kosken piäl. Vuvvennu 1991 Ameriekan arhitektoroin instituutan ozanottajat kučuttih sidä kanzallizen arhitektuuran parahannu tevoksennu.
Perusrakenduksen da gost’ukoin rakendamine maksoi 155 000 yhtysvalloin dollarua. Arhitektoran palku oli 8 000 yhtysvalloin dollarua.
Vuozinnu 1937-1963 Kaufmanan pereh käytti Fallingwater-kodii mökinny. Hyö vietettih sie lebopäiviä da pruazniekkoi. Vuvvennu 1963 Edgar Kaufman-nuorembi andoi koin lahjakse Western Pennsylvania Conservancy-organizaciele. Vuvvennu 1964 kois rodih muzei da se avattih rahvahale. Vuvven 2008 tiijon mugah Fallingwater-kodih kävi enämbi 6 miljonua hengie. Joga vuottu sih kävyy enämbi 150 000 hengie.
Wrightan kodi kučutah nygyaigazen Ameriekan tundietuikse koikse. Yhtysvalloin prezidentan Franklin Ruzvel’tan kävyndy ližäi koile kuulužuttu. Sežo Fallingwaterah käydih Albert Einštein, Ingrid Bergman, Marlen Ditrih da muut.

Feofanan sanakirju:
Feofanan sanakirju on enzimäine karjalan kielen sanakirju. Se on XVII vuozisuan aigaine pikkaraine karjal-ven’a sanakirju. Sen luadijannu oli Afonan arhimadrittu Feofan. Tämän tovestettih tutkijat Irma Mullonen da Oleg Pančenko. 
Sanakirjan löydö.
Sanakirju löyttih Solovetskoin manasterin kirjaston kirikkökirjas. Se kirju on ruokos Kazanis, ku XIX vuozisuan keskipuolel manasterin kirjasto oli vietty sinne. Sanakirjan kirjutekset on luajittu kirikkökirjan reunoile da rivilöin välih. Net löydi 1880-luvul professoru Ivan Porfirjev. Jällespäi niidy opittih arvata da sellittiä suomelaine tutkii J. Mikkola (vuvvennu 1901) da ven'alaine N. Meščerskii (vuvvennu 1960). Ga hyö ei maltettu kaikkie lugie da ei ni tiijustettu, kenen luajittu da konzu se luajittu on. 
Kirjuteksien tutkindah uvvessah ottavuttih tutkijat: Karjalan Tiedokeskuksen Kielen, literatuuran da istourien instituutan tutkii, filolougien douhtoru Irma Mullonen da Piiteris Puškinan talois ruadai Oleg Pančenko. Oleg Pančenkol on hyvä käil kirjutettuloin kirjoin spetsialistu. Hänele puututtih nämä kirjutekset da häi kiändyi Irma Mullozen puoleh, kyzyi sellittämäh kieldy. Pančenko löydi kirjas arhimandrit Feofanan nimen da vihjai, ku hänen kirjutustaba on sama kui karjal-ven’a sanakirjan kirjuttajalgi. Tutkimusen tuloksis suau luagie Irma Mullozen da Oleg Pančenkon kirjas “Enzimäine karjal-ven’a sanakirju da sen luadii Afonan arhimadriittu Feofan”. Kirju piästettih ilmah vuvvennu 2014.
Feofan.
Kanzua myöte Feofan oli moloross, čerkesskoin kazakoin roduu. Hengellizen opastuksen sai liennego Ukrainas, liennego Moldavies. Moldaviesgi vihjatah algoi oman kirikköruavon. Sit hänes tuli Afonan arhimandriittu. Moskovah häi tuli heinykuul 1663 da rubei elämäh Nikol’skois manasteris. Kirikködielolois silloi oli paha aigu. Feofan viäritettih sit, ku Ven’al häi tiijustelou vierahien mualoin hyväkse, Ven’an muan pahakse. Mies työttih ezmäi Kirillovan manasterih, kuspäi häi kahten vuvven mendyy pagei. Dorogas händy tavattih da työttih Solovetskoloile suariloile. Ga mies ei olluh tottelijannu. Suariloilgi, kus häi eli 1666-1668 vuozinnu, ainos duumaičči pagenendua. Häi ellendi vikse: konzu piäzöy meres poikki rannale, hänel tulou paista sigäläzien rahvahienke, kudamat ollah karjalazet. Sendäh manasteris Feofan opastui karjalan kieleh da luadi vie kirjutekset kirjah. Pajeta puutui, ga veneh pagenijoinke yhtes uppoi mereh. 
Hyvä kieliniekku.
Sanakirjas on 80 sanua. Se on pieni paginsanakirju rouno, ku sit on sanoi da erillizii frazoi da net on juattu teemoin mugah. On sobua, elättilöi, astieloi, elättilöi, linduloi, karjalan kielen opastukseh, tyrmäh dai pagenendah kuulujua sanua.
Feofan oli hyvä kieliniekku, opastui latinan da grečeskoin kieleh, hyvin maltoi turetskoin, moldavien da pol’šan kielii. Sendäh opastuo vie yhteh kieleh da ruveta kirjuttamah sil hänel ei olluh vaigei. 
”Häi tarkah eroitti kai karjalan kielen iänet, hänel jogahizeh oli oma kirjutus, oma kirjain (häi kirjutti kirillitsan pohjal). Häi oigieh kirjutti kai, yhtes kohtas vaiku hairahtui. Pete vedi, segoi verbin muodolois, “opaštat” häi kiändi kui “uču”. Meile puutui sellittiä kai sanat, sendäh ku saimmo käzikirjutuksen parembah kundoh. Avvutettih tämän päivän tehnolougiet”, sanoi Irma Mullonen. 
Kirjan luadijat arvattih, ku Feofanan kirjutekset on luajittu vienankarjalan siirdymä- da suvimurdehien pohjal, niidy paistah Užmanas, Puan’arves, Tunguol. Endizis tutkimuksishäi vihjattih, ku sanakirjas on sanua eri murdehis. 

Fidži:
Fidžin tazavaldu () sijoittuu Fidžin suaristos Tyynenmeren suviozas, päivännouzuh Vanuatuspäi, päivänlaskuh Tongaspäi, suveh Tuvaluspäi.
Valdivon piälinnu on Suva. Sen pinduala on 18 274 km². Rahvahan lugumiäry on 849 000 hengie.

Filippinat:
Filippinoin tazavaldu (tagalsk. Republika ng Pilipinas, angl. Republic of the Philippines, isp. Republica de Filipinas), Filippinat (tagalsk. Pilipinas, angl. The Philippines, isp. Filipinas)- tazavaldu Liideh-Azies. Filippinat sijaiččou monis suaris, kuduat ollah Tyynen valdumeres Indonezien da Taivanan välis.
Muan pinduala on 299 764 km². Rahvahan lugumiäry on 101 562 306 hengie (v.2015). Piälinnu on Manila.

Filosoufii:
Filosoufii (grets. φιλοσοφία) on n. 600-400 eaa. välizenny aijannu antiikan Gretsies roinnuh duumaičenduperindö da tiijonala, kudai pyrgihes tutkimah ezim. tovellizuon luonnehtu, tiijon ylehizii ehtoloi, čomuhuon da arvoloin olemasoluo, hyvän yhteskunnan ehtoloi, ristikanzannu olemizen luonnehtu sego nämmih yhtyjii ylehizii tiemoi. Sana 'filosoufii' pohjavuu gretsien kielen sanoih "filia" da "sofia", kudamis enzimäine merkiččöy suvaičemistu libo ystävytty da jälgimäine viizahuttu – muga filosoufii tarkoittau "viizahuon suvaičemistu".

Fioliettu:
Fioliettu on väri, kudaman ristikanzu aistiu, konzu silmäh tulou valguo, kudaman uallonpiduhus on 380-450 nanometrua. Fioliettu valgo on kaikis lyhytualdozindu nägyjiä valguo, da nägyjän vallon spektras fioliettu on agjimaine "syvänsinine" väri. Vie lyhytualdozembi sädeily on nägymätöidy ultrafioliettusädeilyy. 
Televiizoran da tiedokonehen ekruanale väri, kudai nägyy fiolietannu, luajitah RGB-sistiemal käyttäjen ruskiedu da sinisty valguo, kudamas sinine on kaksi kerdua muga kirkas kui ruskei. 
Sana fioliettu tulou francien sanas "violette", kudai merkiččöy fialkua, ku enimien fialkoin kukat ollah fiolietat. Väris käytetäh sežo nimie siniruspakko libo siniruskei.

Fosforu:
Fosforu () Mendelejevan sistiemallizen järjestyksen mugah on viijendentostu joukon kolmanden periodan alguaineh. Sen atomunoumer on 15. Tädä alguainehtu merkitäh P. Sidä on äijy muankuores. Merivies fosforua on 0,07 mg/l. Se ei lövvy välläs muvvos. Sen avul roihes läs 190 minerualua, ezim. apatittu, fosforittu dmi. 
Histourii.
Fosforan löydi gamburgalaine alhiimiekku Hennig Brand vuonnu 1669. Muga kui muutgi alhiimiekat Brand tahtoi löydiä filosoufien kiven, ga sai pilkettäjän ainehen (vahannägöine aineh, kudai paloi ylen kirkasti da pilketti pimies). Brand kuččui tämän ainehen "”hosphorus mirabilis”" (lat. čuvvonluadii tulen kandai). Brandan löydö oli uvven alguainehen enzimäine löydö antiekan aijan algajen.

Frantsien kieli:
Frantsien kieli (fr. français) kuuluu romuanizih kielih. Muamankielenny frantsien kielekse pagizou läs 75,9 miljonua hengie da toizennu kielenny 87 miljonua hengie. Frantsien kielen pagizijoi kučutah frankofonizikse.
Frantsien kieli on yksi Jevroupan liiton da Yhtistynnyzien Kanzukundien virrallizis kielis da rahvahienvälizen poštan ainavo kieli, sego toizien järjestölöin kieli. Net järjestöt ollah: Jevrouopan nevvosto, Jevroupan yleisradivoliitto, Rahvahienväline olimpiuadankomitiettu, Muailman kauppujärjestö, Nato dmi.
Fransien kielen kirjaimikkoh kuulutah 26 latinalastu kirjaindu, kaksi ligaturua, da viizi diakrittistu merkii.
Murdehet.
Frantsien paginkieles on suurii alovehellizii eroloi. Standartufrantsien kieli perustuu Pohjois-Frantsies paistuh kieleh. Pohjois-Frantsien da Suvi-Frantsien välil eroloih kuuluu sego Pohjois-Frantsien uvuluarine r sego espuanien, kataluanan da oksituanan vaikutus Suvi-Frantsieh.
Frantsien kielen stuatussu.
Virralline stuatusu Frantsies.
Frantsien konstitutsien mugah kieli sai virrallizen stuatusan vuvvennu 1992. Kai virrallizet dokumentat da sobimukset pidäy kirjoittua frantsien kielel. Gu rekluamas on vieraskielizet sanat, net pidäy kiändiä.
Virralline stuatusu Kanuadas.
Frantsien kieli on Kvibek-muakunnan virralline kieli. Sežo se on yksi toizes Kanuadan da New Brunswick-muakunnan virrallizes kieles.
Stuatusu toizis mualois.
Virralline kieli:
Yksi toizes virrallizes kieles
Yksi kolmes virrallizes kieles:
Yksi nelläs virrallizes kieles

Frantsii:
Frantsii () on Päivänlasku-Jevroupan valdivo. Sen viralline nimi on Frantsien tazavaldu. Piälinnu on Pariižu.
Rahvahan lugumiäry on 64,7 milj. hengie (pakkaskuu, 2010), läs 90% ollah Frantsien kanzalazet. Vierolazet ollah katoliekat (80% vierolazien luvuspäi libo 43% kogo rahvahan lugumiäryspäi), 45% rahvastu sanotah, gu ei uskota jumalah.
Muan pinduala on 674  685 km².

Franz Kafka:
Franz Anton Kafka (3. heinykuudu 1883 – 3. kezäkuudu 1924) oli XX vuozisuan tärgevimii germuanienkielizii kirjuttajii. Häi rodivui jevrieläzeh pereheh Prahas, Bohemies, kudai silloi vie oli oza Austro-Vengriedy. Suuri vuitti Kafkan tärgevimäs tuotandos piästettih ilmah vaste hänen kuoltuu.

Franz Schubert:
Franz Peter Schubert (31. pakkaskuudu 1797 Himmelpfortgrund, Avstrii-Vengrii – 19. kylmykuudu 1828 Wien) oli avstrielaine varhazen romantizen muuzikan säveldäi. Schubertua pietäh yhtenny muuzikkuhistourien kuulužïmannu säveldäjänny. Schubert säveldi kaikkii oman aijan tevoslajiloi paiči koncertoi. Schubertan piäsäveldystuotanduo evustetah liedat, sinfoniet, jousikvartetat, pianosonuatat ja muu kamari- da pianomuuziikku.

Frida Kahlo:
Frida Kahlo () (6. heinykuudu 1907 Coyoacán, Meksiko – 13. heinykuudu 1954 Coyoacán, Meksiko) oli meksikolaini taidehmualuaju.
Kahlo on mualannuh monie kuuluizie tevoksie kudamis on synkkie tiemuja kuni surmua, gor'uo da elon pimiedy puoltu.

Frédéric Chopin:
Frédéric François Chopin (enne nimel Fryderyk Franciszek Chopin; 1. kevätkuudu 1810 Żelazowa Wola Pol'ša – 17. ligakuudu 1849 Pariižu Francii) oli pol'šalaine säveldäi da pianovirtuoužu. Chopin omaksui francienkielizen nimen muuttajes Pariižah 20-vuodehizennu.
Elos.
Chopin rodiihes Żelazowa Wolan kyläs n. 50 kilometua Varsovas päivänlaskuh. Hänen tuattah oli Pol'šah vuonnu 1787 muuttanuh francielaine da muamo pol'šálaine. Chopinua allettih verrata Mozartah hänen muuzikallizen nerokkuon täh. 7-vuodizennu häi oli säveldänyh kaksi poloniezua. Vuozinnu 1816-1822 häi sai pianon opastustu viulistu Vojtěch Živnýspäi (1756-1842), kuni opastujan nerot ylitettih opastajan nerot. Tämän jälles händy opasti Varsovan yliopiston professor Wilhelm Würfel. Sygyzyl 1826 häi algoi opastuo mm. säveldysty da muuzikanteoriedu säveldäi Józef Elsneran (1769–1854) opastettunnu.
Vuvvennu 1829 Chopin meni Wienah da Dresdenah, kudualois sai hyvät arvostelut hänen ozuttelulois. Vuvvennu 1830 häi lähti myös Wienah da siepäi Münchenan kauti Pariižah, kus eli suuriman vuitin elostu.
Enziozuttelu Pariižas vuvvennu 1830 oli suuri menestys. Chopinas tuli terväh suozittu pianonopastai. Vuvvennu 1836 Chopin meni peitočči kihloih 17-vuodehizen pol'šalazen Maria Wodzińskan kel, no kihluandu peruttih terväh. Samannu vuvvennu säveldäi vastavui kirjailii Amandine-Aurore-Lucile Dupinan (1804–1876) kel, kudai parembi tunnetah peittonimel George Sand. Tavan mugah hyö vietettih talvet Pariižas da kezät Nohant-Vicas Keski-Francies, kus säveldäi sai valmehekse äijät hänen tevoksis. 
Frédéric Chopin da George Sand piettih yhty ainos vuodeh 1847 sah, konzu hyö erottih. Tervehyöntilan pahetes Chopin sai ykskai vie säveldiä. Jälgimäzen tevoksen häi sai valmehekse vuvvennu 1849. 
Chopin kuoli 17. ligakuudu vuvvennu 1849, da virrallizekse kuolinsyykse rodih tuberkuluožu. Runganavavukses lövvettih ližäkse merkilöi toizis kouhkoivoimattomuksis. Chopinal oli paha elävänny muahpannuokse rodiemizen foubii, da sendäh häi oli prižminyh hänen rungan avuandua, što se olis varmu ku häi toven oli kuolluh.
Chopin oli ližäkse toivonuh, ku hänen muanpaniezis ozutettas Wolfgang Amadeus Mozartan "Requiem". Muahpaniezet, kuduat huavattih pidiä Madeleinen kirikös Pariižas, hätkestyttih läs kaksi nedälii, ku kirikkö ei allukse hyväksynyh tevokseh pidäjii naispajattajii kirikön horah. Jälgimäi kirikkö suostui. Chopin pandih muah Père-Lachaisen kalmoimuale, no hänen syväin on pandu muah Varsovan Pyhän Ristan kirikön kolonkah.
Chopinan mugah on nimetty asteroidu 3784 Chopin, pol'šalaine viinu Chopin, pol'šalazii purjehlaivoi dai Frederic Chopinan kanzoinväline lendoazemu.
Muuzikku.
Chopin oli yksi harvois 1800-luvun säveldäjis, kudai ei ottanuh vaikuttehii Ludwig van Beethovenan muuzikas. Sen sijah hänen stiil'as nägyy Johann Sebastian Bachan vaikutus. Toizii hänen ezikuvii oldih Carl Maria von Weber, Johann Nepomuk Hummel, Jan Ladislav Dusík, John Field da Vincenzo Bellini. Ližäkse Chopin sai innoitustu pol'šalazes rahvahanmuuzikas.

F’odor Dostojevskii:
F’odor Mihailovič Dostojevskii (; 11. kylmykuudu 1821 Moskovu – 9. tuhukuudu 1881 Piiteri) oli ven’alaine kirjuttai. Dostojevskoidu pietäh enimyölleh yhtenny romuanutaijon suuris klassiekois.
= Elaigu da kirjalline ala =
F’odor Dostojevskii oli roinnuhes Moskovas vuvvennu 1821 toizennu lapsennu seiččielapsehizeh pereheh. Dostojevskoin tuatto, vahnas ylähistösuvus da litvalazis ezivahnembis perävynnyh Mihail ruadoi douhturinnu köyhien talois. Vuvvennu 1837, konzu Dostojevskoile oli 16 vuottu, hänen muamo, Maria F'odorovna, kuoli da samannu vuvvennu Dostojevski muutti Piiterih. Siel häi opastui inženieruopistos vuozinnu 1837-1843. Ga Dostojevskii suvaičči jo silloi ylen äijäl literatuurua da liiriekkua. Häi rubei vähitelleh iče kirjuttamah kerdomuksii da toizii tekstoi. Sih aigah Dostojevskii sežo kiändi ulgomualastu kaunehliteratuurua ven'akse da algoi kirjuttamah hänen enzimmästy romuanua "Köyhät rahvahat", kudai jullattih vuvvennu 1846.

Gabon:
Gabon (Gabonan Tazavaldu) on valdivo Keski-Afriekas, endine Fransien vallattu mua. Vuvven 2012 tiedoloin mugah, Gabonan rahvahan lugumiäry on 1 563 873 hengie, muan pinduala on 267 667 km². Rahvahan lugumiärän mugah Gabon on 151. sij muailmas, pindualan suuruon mugah – 76.sijal.
Piälinnu on Librevil', valdivolline kieli on fransien kieli. Librevil'-linnu on Keski-Afriekan päivänlaskupuoles. Linnan päivänlaskupuolizel rajal on Gvinein lahti. Susiedumualoinnu ollah Kongon Tazavaldu, Kamerun sego Ekvuatourielline Gvinei. Vierolazien enimistö uskou Hristossah.

Gaijana:
Gaijana () libo Gaijanan Kooperatiivine Tazavaldu on valdivo Suvi-Amerikan koillisrannal. Pohjazes on Atlantan valdumeri, päivänlaskus on Venesuela, suves – Braziilii, päivännouzus on Surinam. Kuluu Rahvaskundien yhtymäh. 
Muan pinduala on 214 970 km². Rahvahan lugumiäry on 751 223 hengie (2002). Piälinnu on Džordžtaun. Virralline kieli on anglien.

Gaiti:
Gaiti libo Gaitin Tazavaldu (gait. kreol. Repiblik Ayiti, ) on valdivo Gaiti-suaren päivänlaskun puoles da lähisuaril. Suaren päivännouzun puoles on Dominikanan Tazavaldu. Gaiti on köyhin Amerikan valdivo.
Muan pinduala on 27 750 km². Rahvahan lugumiäry on 10 033 000 hengie (v.2009). Piälinnu on Port-o-Prens. Virallizet kielet ollah gaitine kreoline da frantsien.

Galileo Galilei:
Galileo Galilei (15. tuhukuudu 1564 Pisa, Itualii – 8. pakkaskuudu 1642 Arcetri, Itualii) oli itualielaine tiähtitiedoilii, filozoufu da fiizikku. Hänen tärgevimät suavutukset liitytäh tiijollizen metoudan kehitykseh aristotelizes nygözeh muodoh. Händy on kučuttu tiijon, klassizen fiiziekan da tiähtitiijon tuatakse.

Gambii:
Gambii libo Gambien islamilaine tazavaldu on valdivo Päivänlasku-Afriekas. Gambii on pienin valdivo Afriekas. Pohjazes, päivännouzus da suves se rajoittuu Senegalanke. 18. tuhukuudu v. 1965 Gambii sai iččenänžyön. Piälinnu on Banžul. Suurin linnu on Serekunda. Virrallizet kielet ollah anglien kieli da muut sijallizet kielet. Muan pinduala on 10 380 km². Rahvahan lugumiäry on 1 878 999 hengie.

Gana:
Gana libo Ganan tazavaldu on valdivo Päivänlasku-Afriekas. Päivänlaskus se rajoittuu Kot-d’Ivuaranke, luodehes da pohjazes Burkina-Fasonke, päivänlaskus Togonke. Suves se rajoittuu Atlantan valdumeren Gvinean lahtenke. Virralline kieli on anglien kieli. Piälinnu on Akkra. Suurimat linnat ollah Akra, Tamale, Bolgatanga. Muan pinduala on 238 537 km. Rahvahan lugumiäry on 25 199 609 hengie.

Garbalo:
Garbalot ollah buoloih (Vaccinium-suguh) kuulujia marjua. Eri garbalolajiloi ollah "Vaccinium oxycoccos", "Vaccinium microcarpum" da "Vaccinium macrocarpon".

Gaulisto:
Gaulisto () on Karjalan tazavallan Anuksen kanzallizen piirin kylä, kudai kuuluu Videlen kyläkundah.
Se sijoittuu lähäl Videlen kyliä.
Kyläs on časounu ().

Gaziettu:
Gaziettu (libo lehti) on aijanmugaine painettu painos, kudual on alalline nimi da kudai piäzöy ilmoih ei harvembi kerdua kuus. Gazietan ielolijannu pietäh ennevahnazii käil kirjutettuloi uudizien tiedoloi.
Vie Julii Tsezar' aloitti painua gaziettua "Senatan tegoloi" da sit "Rahvahan jogapäiväzii yhtehizii tegoloi". Riimalazinnu gazietannu oldih savilaudazet, kudualoil kirutettih tapahtumien hrouniekkua. Kiinas läs 911 vuvvennu algoi piästä ilmoih Tszin' bao -gaziettu ("Piälinnan vestniekku").
Sana gaziettu («газета») tuli pienes italialazen raududengan nimes gazetta (ven. газетта, ital. gazzetta). Italias XVI vuozisual kaikile, ket lugiettih listua informatsienke (uudizii tsuarin elaijas, torgu-uudizis, toizien linnoin uudizii), maksettih yksi gaziettu.
Gazietoin lajit da mallit.
Gazietat ollah:
Karjalankieline lehti.
On olemas karjalankieline lehti Oma Mua. Se piäzöy ilmoih karjalan kielen kahtel murdehel - livvinkarjalakse da vienankarjalakse. Lehti piäzöy ilmoih Periodika-julguamos Petroskois. "Oman Muan" painosmiäry on 500 kappalehtu, se on joganedäline lehti.

Geogruafii Kirjalližusluvettelo:
Dmitriev, S. Mamontua eččiessa. - M. : Gosudarstvennoi učebno-pedagogičeskoi izdateljstva, 1935.
Dmitriev, S. N. Tundra : očerkat i raskuazat / perevedi S. S. Sokolov. - M. : Gosudarsvennoi učebno-pedagogičeskoi izdateljstva , 1936.
Lebedev, N. K. Yksiin dikariloilla kessessa : Uvdeh Gvineih Mikluha-Maklain putešeštvii. - М. : Gosudarstvennoi učebno-pedagogičeskoi izdateljstva, 1935.
Lebedev, N. K. Enzimäzen kerran ymbäri muasta : Magellanan putesestvii / kiändi A. A. Beljakov. - M. : Gosudarsvennoi učebno-pedagogičeskoi izdateljstva, 1935.
Terehova, L. G. Geografija : učebnikka nacaljnoin školan kolmannella klassalla varoin. Č.1. / L. G.Terehova, V. G. Erdeli. - M. : Učpedgiz, 1937.
Баранский, Н. Н. СССР-н физической география : учебникка неполнойн среднейн и среднейн школан 7-тта классуа варойн. – Петрозаводска : Карельской государственной издательства, 1939.
Барков, А. С. Физической география : учебникка неполнойн среднейн и среднейн школан 5 классуа варойн / А. С. Барков, А. А. Половинкин. – Петрозаводска : Карельской государственной издательства, 1939.
Иванов, Г. И. Муан чуастилойн и важноймбиэн капиталистическолойн государствойн география : учебникка неполнойн среднейн и среднейн школан: 6-л классал. - 5-е изд., испр. и доп. - Петрозаводск : Карельской государственной издательства, 1939.
Терехова, Л. Г. География : учебникка начальнойн школан колманнелла классалла. Ч.1. / Л. Г. Терехова, В. Г. Эрдели. – Петрозаводска : Карельской государственной издательства, 1938.
Терехова, Л. Г. География : учебникка начальнойн школан нелланнелла классалла. Ч. 2 / Л. Г. Терехова, В. Г Эрдели ; киянди Г. И. Гурьев. – Петрозаводска : Карельской государственной издательства, 1938. 
Терехова, Л. Г., Эрдели, В. Г. География : учебникка начальнойн школан нелланнела классал. Ч. 2 / Л. Г. Терехова, В. Г. Эрдели ; Г. И. Гурьван перевода. – Петрозаводск : Карельской государственной издательства, 1939.
Чефранов, С. В. СССР-н физической география : районной обзора : учебникка неполнойн среднейн и среднейн школан 7-л классал / переведдиттих И. П. Яковлев, А. И. Евсеев. - тойне выпуска. -Петрозаводск : Карельской государственной издательства ,1939.

George Orwell:
George Orwell, tovvelizel nimel Eric Arthur Blair (25. kezäkuudu 1903 Motihari, Bengali, Indii – 21. pakkaskuudu 1950 London, Britanii) oli britanilaine kirjoittai da lehtimies. Hänen kuulužimat tevokset ollah antiutopistine kul’turomuanu «1984» (angl. Nineteen-Eighty-Four) da «Žiivatoin tahnut» (angl. Animal Farm). George Orwell pani käyttöh kylmy voinu-terminän.
Eloskerdu.
Erik Arthur Blair rodivui Motiharis Indies. Loppi Pyhä Kaprianan školan. Vuozinnu 1917-1921 kävi Iton Koulledžah. Vuozinnu 1922-1927 ruadoi siirdokunnan policies Birmas da sen jälles kodvan eli Britanies da Jevroupas. Sie häi algoi kirjoittua prozua da lehtikirjutuksii. Vuvves 1935 algajen Blair kirjoitti omii tevoksii nimel George Orwell.
Vuvvennu 1936 häi meni kirjoih da lähti mučoinke Aragonan frontah rahvahienvoinan aigua Ispuanies. Blair otti ozua voinutoimis da oli ruanittu. Toizen voinan aigua häi pidi antifašististu ohjelmua BBC-kanualas.
Blair kuoli tuberkul’ozah 21. pakkaskuudu vuonnu 1950.
«1984» da «Žiivatoin tahnut».
Toizen muailmavoinan jälgeh 1984-tevokses Orwell kuvaillou distopien tuliiaijan totalituaristu tarkkailuyhteiskundua, kuduadu johtau «Suurivelli». Kirjas Orwell käytti terminät «uuzikieli» da «ajatusrikos». Tevos «Žiivatoin tahnut» kritikuiččou kehitysty Nevvostoliitos Ven’an vallankumovuksen jälles.

Germuanien kieli:
Germuanien kieli (germ. "Deutsch" libo "die deutsche Sprache") on indojeurouppalazen kieliperehen päivänlaskugermuanizeh kielijoukkoh kuului kieli. Germuaniedu paistah äijis Jeuroupan valdivolois. Sidä paistah muamankielenny enämbi 100 miljounua hengie.

Germuanii:
Germuanii (), virrallizesti Germuanien federacii () on mua Jevroupas. Sie eläy 81,5 miljounua hengie. Germuanien piälinnu on Berlin, kus eläy 3,5 miljounua hengie.
Suurimat linnat.
Germuanies on 82 linnua, kudamis eläy enämbi 100 000 hengie. Vuoden 2010 arvijon mugah nämmis linnois eläy enämbi 500 000 eläjiä:

Gian Lorenzo Bernini:
Gian Lorenzo Bernini (Giovanni Lorenzo Bernini, 7. talvikuudu 1598 Napoli Italii– 28. kylmykuudu 1680 Roma) oli italielaine kuvanvestäi, arhitektoru da taidehmualuaju. Bernini on barokan kuvanvestostiil'an luadii, da händy on kučuttu stiil'an kaikkii merkittävimäkse evustajakse. Häi luadi tärgevimät hänen tevoksis Romas.

Giuseppe Verdi:
Giuseppe Fortunino Francesco Verdi (10. ligakuudu 1813 Busseto – 27. pakkaskuudu 1901 Milano) oli italielaine romantiekan aijan ouperusäveldäi.
Verdin jälgimäine ouperu, "Falstaff", oli Arrigo Boiton Shakespearen-librettoh säveldetty. Libretto perustui ozutelmih "Windsoran iloizet naizet", "Henrik IV" da "Henrik V". "Otellon" da "Falstaffan" jälles Verdi aigoi todevuttua hänen pitkyaigazen huavehen, säveldiä Shakespearen "Kuningas Lear", no hänen igä da tervehys ei sidä andanuh.

Gonduras:
Gonduras libo Gondurasan Tazavaldu () on valdivo Keski-Amerikas. Enne valdivon nimi oli Ispuanielaine Gonduras.
Liidehes Gonduras rajoittuu Nikaraguanke, lounazes Sal’vadoranke da päivänlaskus Gvatemalanke. Pohjazes on Kariban meri, suves on Tyyni valdumeri.
Muan pinduala on 112 090 km². Rahvahan lugumiäry on 8 448 465 hengie (v.2013). Piälinnu on Tegusigal’pa. Viralline kieli on ispuanielaine.

Grenada:
Grenada () – on valdivo Kariban meren liidehozas. Valdivo sijaiččou Grenada suarel da Grenadinan suarien puoles, Antilian pienien suarien joukos.
Muan pinduala on 344 km². Rahvahan lugumiäry on 89  502 hengie (2005). Piälinnu on Sent-Džordžes. Virralline kieli on anglien.

Gretsii:
Gretsii on Suvi-Jevroupan valdivo. Viralline nimi on Gretsien tazavaldu. Rahvahan lugumiäry on enämbi 11,3 milj. hengie, pinduala on 131  957 km². Se on 73. sijal muailmas rahvahan lugumiäryn mugah da 95. sijal pindualan mugah.
Muan piälinnu on Afiinat. Valdivolline kieli on gretsien kieli.
Se sijoittuu Balkanan niemimual da monil suariloil. Päivännouzus se rajoittuu Egeanmerenke da Frakienmerenke, päivänlaskus – Ionanmerenke, suves – Välimerenke da Kritanmerenke. Sil on muarajat Albuanienke, Makedounien tazavallanke da Bolguarienke, koillizes da päivännouzus se rajoittuu Turtsienke.
Läs 98% rahvastu on pravosluavizii. Nygyaigaine Gretsii on muinazen Gretsien kul’tuuran perii, kudai on rahvahanvallan, teatran da olimpiuadan kodimua. Ylen äijy rahvastu matkustau Gretsieh, sendäh gu sil on bohattu kul’tuuru da hyvä muantiijolline olopaikku.

Gruuzii:
Gruuzii on valdivo, kudai sijoittuu Suvi-Kavkazan päivänlaskuozas, Lähi-Päivännouzus da Mustanmeren päivännouzurannal.
Suves Gruuzii rajoittuu Armienienke da Turtsienke, liidehes – Azerbaidžuananke, päivännouzus da pohjazes – Ven’anke.
Muan piälinnu on Tbilisi. Pinduala on 69  700 km², rahvahan lugumiäry on 3  729  500 hengie.

Guarbalo:
Guarbalo on monivuodine heiniävyos kazvoine Kanabrokazviloin rodukundua. Se pienikazvoine levii muadu myö da on aivenvihandu. Guarbalo kazvau Pohjažes muan puoliškos.
Latinan kieles kazvile on pandu nimi “oxycoccus” – “mujgei muarju”. Jevropan puoles sen nimi on “craneberry” – “kurgienmuarju”. Anglienkielen nimi oli “bearberries” – “ kondienmuarju” sendah, gu rahvahat nähtih kui kondiet syödih sidä muarjua.
Guarbalo – muadumyölevinnyh aivenvehandu tuhjöine. Korzi on vihandu, ylen hoikku – gu niitti. Sel on äijy lehtie. Kozzin pidohus voi olla läs 30 sm.
Juurijoukko on puikkonägövy. Juuriel eletäh grivat, kuduat azutah juurinke mikoriizu. Guarbalo ottau minerualuainehii, vastah andau fotosintezan ainehii.
Lehtet kazvetah korziel yksi jälles toštu, ollah pieniet (piduhus läs 10 mm, levevys läs 5 mm); piduliččažet. Lehti on pial päi muzavuvihandu, alas päi – valgei. Lehtiet kazvetah talvel gi. Kukkazet ollah rouzovoit. Emeh on yksi; hyödenua on kaheksa. Kukanlehtie on nelli – viizi. Guarbalo kukkiu kezäkuul.
Andin on ruskei jyrginäine libo piduličču muarju diametrua läs 16 mm. Yksi kazvoine voi andua kaksikolmesadua muarjua. Kuulužu on ornitohorija: linnut syvväh muatjät da sit levitetäh simenii loitokse.
Guarbalo kazvau sfagnumsuoil, suvaiččou päivypastuo.
Kypsis muarjös on: zuahariet, organičeskoit muigeimehet (juablokku da limonu), pektinat, vitamiinat (C,B1,B2,B5,B6,PP,K1), mineraliet ozat (kalii, raudu, medi da toizet). Sendäh, gu guarbalos on äiju vitamiinua, sidä sanotah “vitamiinankaivo”.
Talvekse muarjoi pannah puupuččioloih, kus net ollah tuorehet kevyassah.
Muarjät piätäh nuadobjah: tsinguaazettujainet, vastau kyl’miändia, anginua.
Guarbalo kuuluu rohtikazviloin joukkoh. Sendah, gu muarjois on äijy biologien puoles aktiivizii ainehii da vitamiinoi, net hyvin vaikutetah ristikanzan orgamuzmua. c
Suomes da Ven’as luaitah guarbaloviinua da likörua, pannah muarjat äijih syömizih.

Gvatemala:
Gvatemala () libo Gvatemalan Tazavaldu () on valdivo Keski-Amerikas. 
Suves se rajoittuu Sal’vadoranke, liidehes Gondurasanke, koillizes Belizanke da luodehes Meksikanke. Päivännouzus on Kariban meri, lounazes on Tyynimeri. Gvatemala on suurin valdivo Keski-Amerikan tazavaldois.
Muan pinduala on 108 889 km². Rahvahan lugumiäry on 14 373 472 hengie (2013). Piälinnu on Gvatemala. Virralline kieli on ispuanielaine.

Gvinea:
Gvinean tazavaldu on valdivo Päivänlasku-Afriekas. Pohjazes se rajoittuu Senegalanke, pohjazes da koillizes Malinke, päivännouzus Kot-d’Ivuaranke, suves Liberienke, lounuas Sierra-Leonenke, luodehes Gvinea-Bisaunke. Päivänlaskus se rajoittuu Atlantan valdumerenke. Virralline kieli on frantsien kieli. Piälinnu on Konakri. Suurimat linnat ollah Konakri, Nzerekore, Kindia. Muan pinduala on 245 857 km². Rahvahan lugumiäry on 11 176 026 hengie.

Gvinea-Bisau:
Gvinea-Bisau, virrallizesti Gvinea-Bisaun tazavaldu on valdivo Päivänlasku-Afriekas. Se on endine Portugualien kolounii, iččenäine valdivo vuvven 1947 algajen. Gvinea-Bisauh kuulutah sežo Bolama-suari da Bižagoš-suaristo. Pohjazes se rajoittuu Senegalanke, liidehes Gvineanke. Virralline kieli on portugalien kieli. Piälinnu on Bisau. Muan pinduala on 36 120 km². Rahvahan lugumiäry on 1 647 000 hengie.

Haapalampi:
Haapalampi (sežo karj. Huabulambi, ) on Karjalan tazavallan Sortavalan piirin pos’olku. Se on Haapalammen kyläkunnan haldivolline keskus.
Se sijoiččou Savainjoven rannal, 9 kilometrin piäs Sortavalaspäi.
Histourii.
Enzimäzen kerran se muanitah vuvvennu 1500.
Pos’olkas on Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.

Hans Christian Andersen:
Hans Christian Andersen (2. sulakuudu 1805 – 4. elokuudu 1875) oli danielaine kirjuttai da runoilii. Händy tundietah enne kaikkie hänen suarnois, kudamat kuulutah muailman kaikkii enämbäl kiännettyh kirjalližuoh.
Karjalakse kiännetyt suarnat.
Vuvvennu 1937 Karjalan tazavallan lapsienkirjalližuon julguamo piästi ilmah "Den grimme ælling" -suarnan tverinkarjalazen kiännöksen "Tuhmapäivälline ut’aine", kudaman luadi S. Kud’akov.
Vaikuttehet popkul’tuuras.
Disneyn luajitun "Frozen"-animaciifil’man (angl. ’jiävytetty’) starinan pohju on otettu Andersenan kirjutetus suarnas "Lumikuningatar" (dan. "Snødronningen"). Andersenan nimi ongi otettu Frozen-fil'mah, kudamas on huahmot Hans, Christoff, Anna da Sven. Nämmis nimilöis ravieh sanottuu rodieu rouno ku Hans Christian Andersenan nimi. Alguperäzes suarnas nengozii nimii ei ole.

Hantin kieli:
Hantin kieli (hantin kielen "Ханты ясаӈ") on uralilazen kieliperehen suomi-ugrilazeh kielijoukkuoh kuului ugrilaine kieli.

Hapankeitinpiirai:
Hapankeitinpiirai on nižujauholois luajittu, riehtiläl pastettu piirai. 
Tahtahah pidäy 5 dl maiduo, 25-50 g drožeidu, 50-150 g voidu, n. 7-8 dl nižujauhuo. Voibi panna yhten libo kaksi jäiččiä ku himoitannou. Anna tahtahan nousta. Luaji tahtahas pienet nižuzet da taputtele sit madalakse. Anna tuaste kohota. Pasta vois libo siemenvois riehtiläl. Ku tahtonet magiedu, pyörittele zuaharis.

Happamehsuadu:
Happamehsuadu libo kisloruodu Mendelejevan sistiemallizen järjestyksen mugah on kuvvendentostu joukon toizen periodan alguaineh. Sen atomunoumer on 8. Sidä merkitäh O (). Kisloruodu on nemetallu. Prostoi aineh kisloruodu tavallizis ololois on guazu ilmai värii, maguu da hajuu. Notkien kisloruodan väri on taivahankarvaine, ga kova kisloruodu on valpahansinizii kristalloi.
On olemas muutgi kisloruodan muvvot, ezim., ozonu. Tavallizis ololois se on valpahansinine guazu eriluaduzen hajunke.

Harakkumägi:
Harakkumägi () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Tulosjärven koillisrannal.
Harakkumäin rahvahan lugumiäry.
Vuonnu 1905 kyläs eli 68 hengie.
Sem’onovan aittu tuodih Harakkumäispäi Kižin muzeih.

Harlu:
Harlu () on kylä Pitkänrannan piiris Karjalan tazavallas Ven'al.
Sijaičendu.
Kylä on sijoitunnuhes 45 kilometris Pitkäsrannaspäi da on Jänisjoven rannal.
Eläjät.
Vuonnu 2013 Harlus virallizesti eli 871 hengie. 

Harmai kondii:
Harmai kondii (buuru) on kondieloin yksi lajilois. On moni eri harmuadu kondiedu, kuduat ollah erinormažet da erikarvazet. 
Kaikkien pienembät kondiet eletäh Europas, kaikkien suurembat – Al’askal da Kamčatkal – net painetah 500 da enämbiä kg; toiči puututah suuriškot viesankel 700-1000 kg. 
Vahnembat ižkäondiet keskimierus ollah 1,6 kerdua suurembi emäkondieloi. 
Kuvavus.
Harmai kondii on prostoi zvieri Kondien rodukunnas. Rungu sil on vägevy korginke sägänke; piä on suuri; korvat da silmät ollah pienet. Händy on pieni – 65 – 210 mm., vähäl nägyy karvaspäi.
Käbälät ollah kovat; kynnet ollah vägevät, iččeh ei vedävyt, 8-10 sm. pitkät. Kondiel on viizi sormie. 
Karvu on turbei; väri on kaikis kohtas juuri jyttymä. Värit voibi olla eri. Karvan väri voibi olla harmaspäissa mustassah. Toko hänel on harmai (buuru) väri. 
Kondienpoigažil kaglal da rinnal toiči ollah valpakot tačmat, kuduat ijänken lähtitäh iäre. 
Harmai kondii on meččyelätti. Toko Ven’al se eläy il’žes mečas kondožikonke. Jevroupas se suvaiččou mägimeččii. 
Pyzyy ižäkondii yksinäh, emäkondii – kondienpoigazienkel. Kondiet eletäh yhtes kohtas; heijän kohtu voibi olla 73-414 km. Ižäkondien kohtu on suurembi emäkondien kohtua seiččemen kerran. 
Kohtan rajah kondiet pannah duuhun tiähtit da kyndžites puuloil. Toiči menöu aigu matkustukseh syöndu eččimäh. 
Harmai kondii syöy kaikki syömisty, toko vai enämbi kazvostu: marjat, žöludit, oriehat, kazvoksien juuret da koret.
Kudualoil vuozil on vähä marjua tagavožen kondiet kävelläh kagrupellole. Net sežo syvväh böbököi (kudžoi, liipoi), čuöttölöi, čičeliuškoi, šlöpölöi, hiirii, kalua. 
Vuvven aijät hyvin nävytäh kondien elaijas. Talvekse kondii azuu razvuvarat nahkanalle (enne 180 kg.) da sygyzyl viruttuakseh muate pezäh. Pezä on kuivas kohtas haudois kondožikoin libo kondoin alle. Toiči kondiet kaivatah pezä muah libo mennäh loukkoloih libo ragoloih kal’iväs. 
Eri kohtis talvimagavus voibi olla 75-195 päiviä. Kondii on pezäs keskimiärin 5-6 kuudu. Enämbi kaikki eletah pezäs emäkondiet kondienpoigažinke, vähembi kaikkie – vahnat ižakondiet. 
Lämmis kohtis, kus talvel on vähä lundu, kondiet ei viertä muate pezäh. 
Kuni kondii on pezäs kaiken talven, se kaimuau enne 80kg razvua.

Harmaisorzu:
Harmaisorzu ("Anas strepera") on lindu.
Kogo da nägö.
Piduhus: 46-56 cm<br>
Siibien agjuväli: 78-90 cm<br>
Paino: 850-1000 g

Hassisen Kone:
Hassisen kone oli suomelaine, Jovensuuspäi olii rockbändi, kudai perustettih vuvven 1979 lopul. Joukkoveh aloitti uvven uallon punkmuuzikal, no rubei kehittymäh loppuu kohti progressiivizeh suundah.
Hassisen konen kaikkie kolmie al'bomua pietäh suomelazen rockan klassikoinnu, muga kui monii Hassisen konen pajoloigi ("Levottomat jalat", "Rappiolla", "Harsoinen teräs", "Jurot nuorisojulkkikset", "Tällä tiellä", "Rajat" i m.i.). Hassisen konen muuzikalline muutos oli raviedu; syväindön puoles punkhenkisty ilmaisuu olijan "Täältä tullaan Venäjä" -al'boman jälles rodih "Rumien sävelien" da sen jälles progressiivine rock al'bom "Harsoinen teräs". 
Joukkoveh nimei omassah ičen kodilinnas olijan ombelukonehlaukan mugah. Laukan uskovaine johtai tabavui joukkovehen nimen täh, da joukkoveh vaihtoigi sen nimen vähäkse aigua muodoh 'Kassisen kone' . Bändin kerättyy mainehtu laukku muutti omassah nimekse Joensuun Konepalvelu.
Historii.
Hassisen kone perustettih talvikuus 1979, da se tähtäi rockan SM-kilbah. Joukkoveh voitti Oulus pietyn kilvan uvven uallon sarjan kevätkuus 1980. Saman vuvven keviäl bändi piästi ilmah enzisinglen "Hassisen kone / Kolumpia orkesteri". Tämä single piästettih ilmah Hilse-levyt-merkil. Toizet bändin julgavot piästi ilmah Poko Rekords. Alguperäzes joukos soitettih Ismo Alanko (gituaru da pajo), Reijo Heiskanen (soulogituaru), Jussi Kinnunen (bassogituaru) ja Harri Kinnunen (barabuanat). 
Enzimäine al'bom, "Täältä tullaan Venäjä", ilmestyi vuvvennu 1980, da sit al'bomas oli myöndyluvetteloloih nossuh pajo "Rappiolla" da sežo aijembi jullattu "Hassisen kone" -pajo. Toizes al'bomas "Rumat sävelet" (1981) hittipajoloi oldih "Jurot nuorisojulkkikset" da "Tällä tiellä". 
Kezinny 1981 da 1982 joukkoveh oli keral Tuuliajolla-gastrolil Saimaal da ozutteli gastrolis luajitus dokumentukinos Saimaa-ilmiö. Loppuvuvves 1981 erähät joukkovehen jäzenet vaihtuttih. Hassisen koneheh tuli nelli uuttu jäzendy: Eero "Safka" Pekkonen (kosketinsoittimet), Antti Seppo (saksofonat), Hannu Porkka (lyöndysoittimet) sego gituaristu Reijo Heiskazen sijah tulluh Jukka Orma.
1982 piästettih ilmah bändin kolmas da jälgimäine stuudiial'bom "Harsoinen teräs", kudaman tunnetuin pajo on "Levottomat jalat".
Hassisen kone loppi elokuus 1982 terstavuttuu soittamah gastroliloil vaiku enzimäzien diskoin hittipajoloi , no soitti yksikai gastrolin loppuh.
Hassisen konen lopendan jälles sen n'okkuhuahmo Ismo Alanko perusti Jukka Orman da Affe Forsmanan kel ezmäi Iskelmätaivas-projektan da myöhembi Sielun Veljet -joukkovehen. Myöhembi Alanko jatkoi soulourale. Soulogituaristu Reijo Heiskanen on myöhembi soittanuh mm. Värttinäs da bazistu Jussi Kinnunen Freud Marx Engels & Jungas da Wigwamas. Barabuanistu Harri Kinnuzen myöhembih joukkovehih on kuulunuh mm. Sleepy Sleepers. Eero Pekkonen on soittanuh Hassisen konen jälgeh mm. Popedas da luadinuh teatrumuuzikkua, da Jukka Orma on Sielun Veljis soittamizen jälles ližäkse mm. piästänyh ilmah souloal'boman da ruadanuh stuudiimuuzikannu sego soitinluadijannu. Hannu Porkka soittau lyöndysoittimii Joensuun linnanorkestras. Antti Seppo ruadau biohiimien tutkijannu New Yorkas.
Reunion-ozutukset.
Hassisen konen alguperäine joukko Ormal vahvistettunnu luadi kezäl 1983 libo 1984 erähän Iivananpäivyozutuksen. Joukkoveh ozutteli sežo vuvvennu 1993. Se ozutteli vuvvennu 2000 alguperäzen joukonke Joensuus. Joensuun ozuttelus soitettih sežo suuren joukon muuzikot paiči Ormua. Tapahtumu piästettih ilmah DVD:nny tuliennu vuonnu. Joukkovehen diskat piästettih ilmah uvvelleh digitualizesti remasteroitunnu vuvvennu 2004.

Haugi:
Haugi () on kala.

Hebo:
Hebo libo heboine () on suuri imettäi elätti, kudaman ristikanzu jo ammui kezitti žiivatakse.
Hevon jallas on vai yksi kehitynnyh sormi, kudai on kabjan suojas. Sendäh hevot ollah puarattomatkabjat. Hevon piäkal’l’ukku on piduličču. Sendäh hevon turbu on erinomaine, suurien silmienke, levielöin nenähuogamienke. Piälakal ollah ei ylen suuret kettärät korvat. Hevol on pitkät oččutukat da pitky harju. Harju kazvau yliči pitkän vägevän niškan. Hevon rungu on pyöristynnyh. Kai rungu on lyhyöl karval. Karvu voi olla eri luaduu: ruspakko, valgei, harmai, mustu. Vahnate karvu harmanou ihan gu ristikanzal. Hevon hännäs on pitkät turbiet tukat.
Hebo on älykäs elätti. Sil on ylen hyvä kuulo, hyvä nägö da vainu. Hebo on ylen varovaine, ičenkaččoi elätti. Koskemattomal luonnol hevot eletäh joukolleh. Yksi uveh da läs kymmendy heboččuu. Hebočču kerran vuvves suau sällyn. Kerras se voi suvva yhten sälgyzen, harvah kaksi.
Hebo eläy 25–30 vuottu. Sen kazvo rippuu rovus da syötändäs. Midä parembi hebo syöy, sidä suurembi kazvau. Hevon kazvo voi olla 150–185 sm. Hebo on kazvinsyöjy elätti. Hevon paras syömine on heiny da kagru. Päiväs sille pidäy 30–60 litrua vetty kezäl da 20–25 litrua talvel.
Hebo eläy tahnuos lehmän da lambahien rinnal. Niitylgi niilöi voibi paimendua rinnakkai. Sendäh, gu net ei olla tiel toine toizele, hebo syöy mehäviä heiniä, a lambahat da kozat suvaijah kuivembua. Hebo eläy sobuh koirankegi, sendäh gu yksi on kazvinsyöjy, a toine lihansyöjy. Net yhtes avvutetah ristikanzua.
Sidä elättii, kudai on tiel da äijäl tabaittau, hebo voi potkata.
Hevol on pitkät jаllаt. Se maltau ylen ravieh juosta. Juoksou hebo kaikkeh luaduh: juoksou nel’l’ul, juoksou ruagieh libo täytty ruagettu, toiči menöy eriaskelel.

Heimokundu:
Heimokundu () on heimokollektiivu, kudai perävyy mistahto miärätys heimonkannaspäi, tavan mugah tuattolangoi pitkin (partillinejuarine heimokundu), erähis tapahtuksis muamolangoi pitkin (matrilinejuarine heimokundu). Heimonkandu suattau olla myös mifolougine olendo, ezim. jumal libo elätti.
Heimokunnat voijah muvvostua yhtes suuremban etnizen kogohpanon, kui heimohmon. Heimohmo on joukko heimoloi libo heimokundii, kudamii yhtistäy susiedannu olendu, kieli da kul’tuuru.

Heinykuu:
Heinykuu on vuvven seiččemes kuu. Sidä enne on kezäkuu da sen jälles tulou elokuu.

Heinysorzu:
Heinysorzu ("Anas platyrhynchos") on lindu.
Muut nimet.
Lindu on tunnettu karjalan paginluadulois sežo nämmil nimil:
Kogo da nägö.
Piduhus: 50-60 cm<br>
Siibien agjuväli: 79-87 cm<br>
Paino: 0,9-1,3 kg

Heinytavi:
Heinytavi ("Anas querquedula") on sorzien heimoh kuului lindu.
Karjalankieline nimi.
Linnun karjalankieline nimi on täh artikkelih näh kiännetty suomenkielizes sanas "heinätavi".
Kogo da nägö.
Piduhus: 37-41 cm<br>
Siibien agjuväli: 59-67 cm<br>
Paino: 300-400 g

Helene Schjerfbeck:
Helene (Helena Sofia) Schjerfbeck (10. heinykuudu 1862 Helsinki, Suomi – 23. pakkaskuudu 1946 Saltsjöbaden, Ruočči) oli suomelaine taidehmualuaju. Häi on yksi Suomen arvospiettylöimbis modernistisis taidehmualuajis.
Uran allus Schjerfbeck mualai moni histouriellistu tevostu, muga kui "Ruanittu saldattu hangel" (1880) da "Wilhelm von Schwerinin surmu" (1886).

Helmer-Rainer Sinisalo:
Helmer-Rainer Nesterovič Sinisalo (14. kezäkuudu 1920 - 2. elokuudu 1989) - Nevvostoliiton karjalaine säveldäi da opastai. Nevvostoliiton rahvahalline ozuttelii (1978).
Eloskerdu.
Sinisalo oli roinnuhes 14. kezäkuudu vuvvennu 1920 Zlatoustan linnas (nygöi- Čel’abinskan aloveh,Ven’a). Helmer Sinisalon vahnembat Nester Ivanovič da Ida Avgustovna muutettih Suomespäi Sovetskoile Ven’ale vuvvennu 1918. Säveldäjän vahnembat kui monet toizet omamualazetgi oldih pakoitetut lähtemäh iäre Suomespäi, sendäh gu Suomi eroi Ven’as Ligakuun vallankumovuksen aigua. Enzimäzinny vuozinnu Nester Ivanovič da Ida Avgustovna ruattih Zlatoustas, kus oli roinnuhes heijän poigu Helmer. Vähasty aigua pereh eli Karjalas da sit vuvvennu 1924 muuttui Leningruadah. Vuvvennu 1928 Sinisalon pereh tuli järilleh Petroskoih, kus brihačču algoi opastumah soittamah fleital N.A. Solnyškovan kluasas. Helmer jatkoi opastundua Petroskoin muuzikkuopistos, kuduan häi loppi vuvvennu 1939. Sen jälles Sinisalo ruadoi Karjalan radivon simfounien orkestran solistannu vuozinnu 1936-1941 da 1944-1956. Vuozinnu 1952-1955 säveldäi parandi omii neroloi P.I. Čajkovskijan kunnivokse nimitetys Moskovan valdivonkonservatouries N.P.Peikon johtol da N.A. Rimskij-Korsakovan kunnivokse nimitetys Leningruadan valdivonkonservatouries V.V. Vološinovan johtol.
Vuozinnu 1942-1957 Sinisalo oli opastajannu Petroskoin muuzikkuopistos, ga vuozinnu 1950-1952 oli rahvahan pajon da tansin Kantele-ansambl’an johtajannu. Vuvvennu 1956 loppi ezittäjän virran da piätti olla vaiku säveldäjänny. Tänny vuonnugi Sinisalo tuli Nevvostoliiton säveldäjien liiton Karjalan ozaston johtajakse. Sinisalo oli johtajannu 19 vuottu kuolendah sah. Säveldäjänny da kunduruadajannu olles Sinisalo luadi suuren panoksen Karjalan muuzikkutaidoh da monen kerdua sai erilazii palkindoloi.
Sinisalo kuoli 2. elokuudu vuvvennu 1989. On pandu muah Sulažmäin kalmistol.
Musto.
Petroskois on H. Sinisalon kunnivokse nimitetty muuzikkuškolu lapsih näh № 1. 
Luomisruado.
Sinisalo algoi luoda muuzikkua jo ylioppilazennu. Hänen enzimäine suuri tevos oli 1940 vuvvennu kirjutettu Fleittu- da orkestrukonsertu. Sinisalo on enzimäzen karjalazen Mečän bohatteruloi-nimizen simfounien luadii. Sežo Sinisalon tevoksih kuulutah simfounii- da kamerimuuzikkukirjutuksii, baliettoi, kudualois on kuulužin Kalevala-eeposan motiivoin mugah Sampo-baliettu. Balietan pohjannu oldih säveldäjän aigazis kamerikirjutuksis Voitto -horeogruafine runoelmu da yhtenozaine Kyliki- baliettu. Nämmien tevoksien partituurat hävittih voinan aigua. Sampo-balietan enzi-ozutelmu oli 27. kevätkuudu v. 1959 Petroskois. Tämä baliettu sai suuren suavutuksen da sidä ozutettih monen kerdua Nevvostoliitos da toizis mualoisgi.
Sinisalon muuzikas on ylen äijy eepos-, liirikkapastoral- da tansimotiivoi. Sežo muuzikkah vaikutettih Sibeliuksen da XIX-vuozisuan Ven’an muuzikku, mugaže Karjalan, Suomen, Ven’an rahvahan muuzikku.

Helsinki:
Helsinki () on Suomen tazavallan piälinnu. Sie eläy läs 573789 eläjiä (31.10.2008).
Helsinkin perusti Ruočin korol Kustaa Vaasa vuvvennu 1550, da se rodih piälinnakse jo Suomen suuriruhtinaskunnan aigua vuvvennu 1812. Sidä enne piälinnannu oli olluh Turku.
<br clear=All>

Helylä:
Helylä on Karjalan tazavallan Sortavalan piirin pos’olku. Se on Helylän kyläkunnan haldivolline keskus.
Se sijoiččou Helylän tazangol, Tohmajoven rannal, 6 kilometrin piäs Sortavalaspäi pohjazeh. Tiä on raududorogustansii Helylä. Lähäl pos’olkua on lendoazemu, kudai nygöi ei rua.
Talovus.
Nevvostoliiton aigah pos’olkas ruadoi suuri pertilomu- da suksikombinuattu. Nygöi tiä ruadau moni piendy tevolližuslaitostu, kudamis suurin on plastiekkusuksifuabrikku da zavodu, kudamas luajitah kalanaživkoi.
Kul’tuuru.
Pos’olkas ruadau keskiškola №7. Äijy turistua, kuduat suvaijah vezisportua, kävväh Tohmanjovele.

Henry Ford:
Henry Ford (30. heinykuudu 1836 Greenfield, Mičigan, Yhtysvallat – 7. sulakuudu 1947 Dearborn, Mičigan) oli yhtysvaldaine tevolližusmies da biznesmies, mašinoin valmistamizen zavodoin Ford Motor Companyn perustai. Se firmu toimi nygöigi. Henry Ford oli keksii da hänel oli 161 patentua Yhtysvallois. Hänen louzungu oli «mašinu kaikile». Fordan zavodu valmisti huogehimat mašinat avtotevolližuon aijan allus.
Henry Fordan Minun elaigu, minun suavutukset – kirju on tiijollizen ruavon ohjuamizen kluassine tevos. Ford vaikutti modernukul’tuurah da sit vaikutustu sanotah nimel fordizmu. Henry Fordan eloskerdua kuvaillou Epton Sinkleran Mašinan kuningas - tevokses.
Henry Ford rodivui irlandielazien emigruantoin perehes, kudai eli fermas Detroitan ymbäristöl. 16-vuodehizennu häi lähti koispäi ruadamah Detroitah. Vuozinnu 1891-1899 Ford ruadoi inženieru-mehaniekkannu, a sen jälles Edison Illuminating Companys piäinženierannu. Vuvvennu 1893 joudoaijal keksi oman enzimäzen mašinan. Vuozinnu 1899-1902 häi oli yksi Detroitan mašinukompanien omistajis, ga erimielen täh häi lähti täs firmas. Vuonnu 1903 Ford perusti Ford Motor Companyn, kudai allus valmisti mašinoi Ford A-merkil.
Henry Ford oli naizis. Hänel oli ainavo poigu Edsel Ford, kudai oli Ford Motor Companyn prezidentannu vuozinnu 1919-1943.

Heččul:
Heččul () on kylä Priäžän piiris Vieljärven poselenies Karjalan tazavallas Ven'al.
Kylä.
Heččulan kylä on sijoitunnyhes 58 kilometrii Priäžäspäi päivänlaskupuoleh. Kyläs on 94 eläjiä (2013). Kyläs on ortodoksine časounu.
Endine kylähalličusaloveh.
Heččulas oli aijemba oma kylähalličusaloveh, Heččulan poselenien keskus, ga aloveh liitettih Vieljärveh vuonnu 2006. Heččulas ymbäri ollah kylät: Akimovo, Kuččeselgy, Kaskiselgy, Lamminselgy, Majaselgy, Pogoil'a, Punččoila, Simanovanselgy, Syssoila, Hlebozero (Heččula) da Čornaja Lamba.

Hiidniemi:
Hiidniemi () on Karjalan tazavallan Anuksen kanzallizen piirin kylä, kudai kuuluu Kuujärven kyläkundah.
Se sijoittuu Lojanskoje-järven liidehrannal.

Hiihtoammundu:
Hiihtoammundu (ammunduhiihto libo biatlon) on talvisportulaji, kuduas yhtistytäh muastohiihto da ammundu.
Nengomii kilboi pietäh aiguhizien kesken.
Individualine kilbu.
Individualizen kilvan matkan piduhus on miehil 20 kilometrii da naizil 15 kilometrii. Kilbailijat lähtietäh matkah yksitellen 30 sekundan välil. Individualizeh kilbah kuuluu nelli ammundua. Ezmäi ammutah virujen, sit seizoi, jälles sidä myöstin virujen da lopukse seizoi. Jogahizes siiriči ammundukerras hiihtoaigah ližätäh yksi štruafuminuuttu.
Sprintu.
Sprintan (libo pikamatkan) piduhus on miehil 10 kilometrii da naizil 7,5 kilometrii. Kilbailijat lähtietäh matkah yksitellen 30 sekundan välil. Sprintah kuuluu kaksi ammundua. Ezmäi ammutah virujen, sit seizoi. Jogahizes siiriči mennyös ammundukerras pidäy kierdiä yksi 150 metrin štruafukierros.
Taga-ajo.
Taga-ajos kilbailijat lähtietäh matkah sprintan tuloksien da aigueroloin mugah. Vaihtoehtonnu voi olla individualizen matkan tuloksien puolitetut erot. Sprintan voittai lähtöy enzimäzenny, toine toizennu da muga ielleh. Kilbah piäzöy kaikkiedah 60 sprintan parastu kilbailijua. Matkan piduhus on miehil 12,5 kilometrii da naizil 10 kilometrii. Taga-ajoh kuuluu nelli ammundua. Kaksi enzimästy ammutah virujen da kaksi jälgimästy seizoi. Jogahizes siiriči mennyös ammundukerras kilbailijal pidäy kierdiä yksi 150 metrin štruafukierros.
Yhteslähtö.
Yhteslähtökilvas (kučutah vie mass-startakse) kilbailijat lähtietäh matkah yhtel aigua. Miehet hiihtetäh 15 kilometrii da naizet 12,5 kilometrii. Kilbumuodoh kuuluu nelli ammundua, kudamis kaksi enzimästy suoritetah virujen da kaksi jälgimästy seizoi. Jogahizes siiriči mennyös ammundukerras pidäy kierdiä yksi 150 metrin štruafukierros. Kilbah piäzöy muailman kubkan kogonaskilvan sen hetken 25 parastu da vie viizi sen kilbuviikon parastu kilbailijua. Tämä tarkoittau sidä, gu kaikkiedah kilvas on 30 kilbailijua. Gu kentahto ei ottane ozua kilbah, joukkuo tävvendetäh muga, gu 30 kilbailijua lähtis matkah. Enne kilbah piäzi suorah muailman kubkan 30 parastu kilbailijua. Siändyö muutettih kavvel 2010–2011.

Hiilisuadu:
Hiilisuadu libo ugleruodu (hiimielline merki on C, ) Mendelejevan sistiemallizen järjestyksen mugah on nellädentostu joukon toizen periodan alguaineh. Sen atomunoumer on 6. Sen atomumassu on 12,0107.
Ennevahnas ugleruodua käytettih puuhiilen muvvos metalloin sulattamizeh niškoi. Muankuores ugleruodua on 0, 15555555 % (massan mugah). Luonnos ugleruodu löydyy almuazan da grafitan muvvos. Se löydyy sežo poltokaivandahizien muvvos (94 – 97% C) – muzavanruskiet hiilet (64 – 80% C), kivihiilet (76 – 95% C), nefti (82 – 87% C), luonnon poltoguazat dmi.

Hiiri:
Hiiri voi merkitä eri dieloloi:

Hiitola:
Hiitola on Karjalan tazavallan Lahdenpohjan piirin pos’olku. Se on Hiitolan kyläkunnan haldivolline keskus.
Pos’olku sijoittuu Kokkolanjoven da Raivattalanlammen rannal.
Täs, samannimizes raududorogustansies, yhtistytäh kaksi raududorogua: Viborgu – Joensuu da Pietari – Hiitola.
Histourii.
Enzimäzen kerran Gitola muanitah vuvvennu 1471, silloi se kuului Pol’šan kuningahan Kazimiran IV mualoih.
Vuvves 1617 algajen, Stolbovan rauhansobimuksen azumizen jälles, aloveh kuului Ruoččih.
Vuvvennu 1721 Ruočči andoi se järilleh Ven’an impeeriele.
1917 vuodessah se kuului Viborgan gubernieh, sit 1940 vuodessah pos’olku liittyi Suomeh. Vuvves 1940 algajen pos’olku kuului Nevvostoliittoh, sit Ven’ah.
Vuvvennu 1999 pos’olkas rakendettih Serafim Sorovskoin puukirikkö.
Vuodessah 2006 pos’olku liittyi Kurgijoven kyläkundah.
Histourien mustomerkit.
Pos’olkas on Suuren voinan aigua tapettuloin Nevvostoliiton saldattoin mustokalmisto.

Hiitolan kirkonkylä:
Hiitolan kirkonkylä () on Karjalan tazavallan Lahdenpohjan piirin pos’olku. Se kuuluu Hiitolan kyläkundah.
Se sijoittuu lähäl Hitolanjärvie da Veijalanjärvie.
Histourii.
Enne 1944 vuodessah sidä sanottih Kirha-Hiitolakse.
Täs on histourien mustomerki – ammunduvehkehien keksijän da konstruktoran V.S. Baranovskin kalmu. Vie pos’olkas on suomelazien saldattoin kalmisto (1939 – 1940, 1941 – 1944).

Hildegard Bingeniläine:
Hildegard Bingeniläine (, ; 1098 – 17. syvyskuudu 1179) oli germuanielaine manasterin johtai, kirjuttai, mistiekku ja kirikkömuuzikan säveldäi. Inehmine äijän kirjutti teolougieh, kosmolougieh, luonnon histourieh da liečehtiedoh nähte. Händy on kučuttu ezmäzekse suurekse naispuolizekse teologikse hristianskoin vieron histouries.
Elaigu.
Erähien tiedoloin mugah Hildegard Bingeniläine rodivui 1098 vuvvennu Bermersheimas, Germuanies. Häi oli ylähyöllisty roinduperiä olijan Hildebertan da hänen mučoin Mechthilden kymmenes lapsi.
Lapses algajen Hildegardale ozuttihes nägylöi. Hänele ei olluh ni viitty vuottu, konzu häi rubei gadaiččimah da tiedämäh tulijua aigua. Hänen vahnembat tahtottih, gu häi rubies sluužimah Jumalua. Kaheksavuodehizennu händy työttih opastumah Jutta von Sponheimanke, kudai sežo oli ylähyöllizes perehespäi da eli pienes tyrmäs Mainzas, Disibodan manasterin lähäl. Häi opasti Hildegardale latinan kieldy, gu maltua lugie Bibliedy da pajattua psalmoi. Aijan aloh toizet ylähyöllizet naizet tahtottih perustua heijänke benediktiniläzen vierokollektiivan. Nellitostuvuodehizennu Hildegard ando pris’uagua, gu ruveta manuahin’akse. Konzu Jutta von Sponheim kuoli 1136 vuvvennu, hyö vallittih Hildegardua heijän "magistrakse", johtajakse.
Vuvvennu 1141, konzu Hildegardale oli 42 vuottu, hänele ozuttihes nägy, kudaman periä hänele rodih prorokan kuččumus. Uskojen, gu häi sai čuvvollizen kyvyn sellittiä Bibliedy, häi tahtoi suaja omassah nävyt tekstoikse da jagua niidy ielleh. Häi oli tuttavunnuh manuahan Volmaranke, kudai kuhkutti händy zavodimah kirjutandan. Ezmäi häi nevvo Hildegardua panemah mustoh omissah nägylöi vaigu peitoči, kuni häi ei tiedänyh, tuldihgo net toven Jumalalpäi. Konzu Volmar oli varmu, gu net oldih Jumalan ozutetut, häi saneli niilöih nähte Disibodan manasterin johtajale Kunole. Hildegard sežo työndi kirjazen sen aijan kuulužimale prorokale, frantsielazele manasterin johtajale Bernard Klervoskoile, kudamas saneli omissah nägylöih näh. Jälgimäi daže papa Eugenius III lugi Hildegardan tekstoi da käski hänele jatkua kirjutandua. Jälgimäi Hildegardan kirjutuksis rodih "Scivias"-tevos. Nimi tulou latinankielizes virkehes "Scito vias Domini", ”tunne Jumalan dorogat”.
Bernardan da Eugeniusan hyväksyndän periä Hildegardua ruvettih tiedämäh ulgomualoilgi selvänägijänny da prorokannu. Äijät tahtottih pagizutella ”Reinin Sivillua”. Paiči papaloi Eugenius, Anastasius IV da Hadrianus IV, moizet kuulužat ristikanzat, kui riimalaine čuari Fridrih I Barbarossa sego Anglien kuningas Henry II omassah mučoinke Alienora Akvitanskoinke työttih hänele kirjastu. Suat katoliičeskoit ristikanzat matkattih Disobodenbergah vastavumah hänenke.
Konzu Hildegard kuoli vuvvennu 1179, hänen dovarišat da manuahin’at ruvettih ruadamah sih niškoi, gu katoličeskoi kirikkö sanos händy julgi pyhäkse ristikanzakse da gu händy mustettas tulies aijas. Hyö luajittih hänen biogruafii da kaunehesti čomendettuloi versielöi inehmizen teolougizis kirjutuksis da kompozitsielois. Yhtelläh, virralline processu oli moine pitky, ga hänes ei roinnuh täytty pyhiä ristikanzua, a sai vaigu beatifikacien. Vuvvennu 1940 Vatikan hyväksyi Hildegardan pruaznuičendan Germuanies, ga sežo benediktiniläzien keskes händy kučutah ”pyhäkse Hildegardakse”.
Nävyt.
Hildegard neičykkäzes algajen nägi kirkastu valgiedu da kummakkahii nägylöi. Häi iče sanoi, net oldih moizet diivittävät, ga "animea mea contremuit", ”hengi minul särizi”. Ezmäi häi duumaičči, buite kai rahvas nähtih moizii nägylöi, no kaiččijale kerdojes sai tiijustua, gu se ei olluh tavalline. Sit lähtijen häi pitkän aigua ei sanelluh niilöih nähte enimile ristittyzile. Tiedomiehet nygöi duumaijah, gu nävyt roittih migrenilöin periä.

Himol'a:
Himol'a () on pos'olku Mujejärven piiris Karjalan tazavallas Ven'al.
Se kuuluu Sukkajärven kyläkundah.
Muantiedo.
Se sijoiččou Himol’anjärven rannal.
Rahvahan lugumiäry.
Vuvvennu 1966 pos’olkas eli 3500 hengie.
Nähtävykset.
Pos’olkas on kirikkö da Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu (vuvven 1963 kalmu).
Lähäl pos’olkua koillizes on Vottovuaru, kudaman korgevus on 417,1 metrii.
Tevolližus.
Pos’olkas on karjieru da meččyruaduo.

Hirvas:
Hirvas () on pos'olku Kondupohjan piiris Karjalan tazavallas Ven'al. Se on Hirvaksen kyläkunnan haldivolline keskus.
Se sijoittuu Suunujoven rannal samannimizen kosken lähäl.
Rahvahan lugumiäry.
Eländykohtu vuvvennu 1931, konzu rakendettih Hirvaksen plotin.
Vuvvennu 1950 sitpäi luajittih ruadopos’olku.
Kuulužat ristikanzat.
Afanasjev Aleksei Nikolaevič (1916 – 1968) on Nevvostoliiton muanivomies.
Histourien mustomerkit.
Pos’olkas on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu, kudamah on pandu 116 Karjalan frontan saldattua da oficierua.
Nähtävykset.
Hirvaksen suviozas on Karjalan vahnin (läs 2 miljardua vuottu) tulimäin krateru.
Sie on kuivattu Hirvas-koski, kudai oli suurembi Kivačču-koskie.
Lähäl pos’olkua on lendohlähtöpaikku.
Vuvvennu 2007 pos’olkas avattih pravosluavnoi kirikkö.

Hirvi:
Hirvi on šuarukabjaine elätti, se on suurin pedroin perehes.
Ulgonägö.
Hirvihäkin rungan piduhus on läs 3 metrii, korgevus – 2,3 metrii, see painau 360-600 kiluo, Ven’an Loittozes Päivännouzupuoles da Kanuadas eläjät hirvet painetah 655 kiluo. Hirvilehmät ollah pienembät. Hirvi äijäl eruou toizis pedrois. Rungu da kaglu ollah lyhyöt, nišku on korgei, gurvanjyttyine. Jallat ollah ylen pitkät, sendäh gu juomizekse hirvel tulou lähtie syvembäh vedeh libo heittiäkseh ezijalloin polvilleh. Hirvilöil on suuri piä gurbunenän kel, ylähuuli on rippui da lihavu. Karvu on karju, muzavanruskien mustu, jallat ollah valgien harmuat.
Hirvihäkkilöil ollah suuret labjanjyttyizet sarvet, niilöin väli on 180 santimetrii, net painetah 20-30 kiluo. Joga vuottu kylmykuus-talvikuus hirvi lykkiäy sarvet da kävyy niilöittäh sulakuuh-oraskuussah. Hirvilehmät ollah sarvittomat.
Syöndy.
Talvel hirvet syvväh havvu- da lehtipuuloin kuordu da huavan, pajun, pedäjän vezua. Kezän aigua hirvilöin syömizenny ollah vihandat kazvit: filipendula, hormu, vil’l’ukazvit, čuloi, šaraheiny, bretkoi, buolu da muut.
Kiimuaigu.
Kiimuaigu hirvilöil on elokuun lopus ligakuun algussah. Hirvel rodieu yksi libo kaksi, harvah kolme poigua. Emähirvi rubieu kandamah sulakuun lopus da poijat voijah eliä muamanke vie silloi, konzu niilöil menöy toine vuozi. Emähirvi voi imettiä poigii nelli kuudu, ga jo kahten kuun ijäs net iče maltetah syvvä heiniä. 
Arealu.
Hirvie voi nähtä pohjazen muan puoliškon mečis. Jevroupan ozas sidä voi nähtä Polšas, Balties, Čehies, Vengries, Valgoven’al, Ukrainan pohjazes, Skandinuavies sego Ven’an jevroupan ozas. Azies hirvi eläy Mongolien pohjazes da Kitain koillizes sego Sibirien koskemattomis mečis. Eletäh hirvet Pohjazes Ameriekasgi – Al’askal, Kanuadas sego Kolorados.
Ven’al on läs 730 tuhattu hirvie, kaikkiedah muailmas niidy on läs puoldutostu miljonua.
Hirvet eletäh mečis, jogi- da järvirannoin pajukkolois, tundran koivikkolois da huavikkolois. Kezäl niidy voi nähtä loitton mečispäi.
Muudu tieduo.
Hirvilöi mečästetäh nahkan da lihan suamizekse.
Niilöin maido mustoittau lehmän maiduo, ga se ei ole razvaine eigo magei.
Pedroin liha on magiembi hirven lihua, kudai on kova da ei ole razvatoi. Sidä käytetäh konservoin da savustettuloin kalbassuloin valmistamizes.
Leviendy da lugu Karjalas.
Hirvi on Karjalan meččien suurin elätti. Hirvi on kallis mečästyselätti. Sen suandah on omat rajoitukset. Joga vuottu Karjalas meččuijah läs 700 hirvie. Hirvien luvun vähenemizeh vaikuttau suuri hukkien lugu da zakonatoi mečästys. Äijy hirvie sežo kuolou dorogal, ku puututah mašinoin uale. Karjalan tazvallas hirvie on enämbi suvipuoles, migu pohjazes. Talvilugemizien mugah vuvvennu 2014 Karjalas oli 21,5 tuhattu hirvie.

Hirvilöin fermu:
Hirvilöin fermu on Sumarkovan kylän lähäl, Kostroman alovehel. Se on luajittu mennyt vuozisuan 60-vuozien allus kahtelesuale gektuarale muadu.
Elättilöin tuondu.
Enziallus elättilöi tuodih fermale lähi mečispäi. Harjaitettih niidy uuzih ololoih, sit vuvvennu 1970 oraskuul fermal rodivui enzimäine hirven poigaine. Aijan aloh täs jo kaikkien hirvilöin rodivundukohtannu rodih fermu. 
Piäruado.
Enzivuozinnu ferman ruadajien piäruado oli hirvilöin piendän tehnolougieloin kehittämine, hirvilöin kazvattamine da kezittämine, hirven maijon tuotandu.
Päivän aloh oraskuus syvyskuussah emähirvi andau 1-6 litrua maiduo. Lypsändäh niškoi fermal ollah omat huonukset, ga lypsiä hirvi voijahgi mečäs. Hirven maido on ylen tervehelline, sit on keskimiärin 9% valgijastu da 12% razvua. Sidä juvvah vačan da šuolin märgäh, säjehtaudiloih. Maiduo fermalpäi vietäh Susaninan nimizeh parandolah, kudai on lähäl fermua. Sidä voijah ostua fermale tulluotgi.
Elättilöin kačondu.
Joga vuottu fermal piettävii da kačottavii hirvilöi liženi. Sit on olluh ainos mondu kymmendy hirvipiädy – 40-60 eri-igähisty. Talven aigua niilöin paimenduskohtannu ollah ferman ymbäristön muat. Niilöis hirvet ollah yksinäh da juuri niilöih niškoi luajittuloil tanderil syvväh huavan da pajun kuordu da vezua. Niidy joga päiviä varustetah ferman ruadajat. 
Joga elätin kaglah on pandu kagluremeni, kudamah on kirjutettu hirven nimi. Aiguzeh hirveh vie on pandu raadivosiirdin, sen vuoh voibi terväh löydiä hirvi, kerran ku se kavonnuh meččäh.
Poigazien piendy.
Fermal hirvilöin poigazii pietäh erikseh. Jälles kannandua emähirvi eroitetah poijis. Enimyölleh emähirvi kandau sulakuul da oraskuul. Kandamizilleh olijoi emii sežo eroitetah toizis elättilöis. Rodivunnuzii poigazii jo enzipäivis imetetäh tötös, juotetah niilöile maiduo.
Fermal käyndy.
Fermal tulluzile luajitah mieldykiinnittäjii ekskursieloi da tietyn vuvvenaigua annetah kävvä elättilöillyö – syöttiä niidy da ottua kuvua niilöis. 

Histourii:
Histourii (Muinasgrets. ἱστορία, historía) tarkoittau paiči yhteizön mennyzii kauzii sežo mennyzien tapahtumoin kuvavustu libo tutkimustu, histouriitieduo da sen tuloksii. Histouriitiedo libo histourii tiijonalannu on enne muudu kirjutettuloih lähtehih pohjuajua ristikanzoin mennyzien aijoin tutkimustu. Muga historiaigu algau kirjutusneron keksindäs. Aigua enne kirjutusneruo kučutah ezihistoriellizekse aijakse. Ezihistoriellistu aigua tutkivis tiijois keskehizin on arheolougii libo muinazuontutkimus.

Histourii Kirjalližusluvettelo:
XIV Карельскойн областнойн партийнойн конференциян Резолюция ВКП(б):н Карельскойн областнойн комитетан отчеттуа муотен. – Петрозаводска : Каргосиздат, 1938.
Андреев, А. А. Санонда ВКП(б)-н ХVIII съездал : мартан 12 п-на 1939 в. - Петрозаводска : Каргосиздатта , 1939.
Ворошилов, К. Е. Санонда ВКП(б)-н XVIII c`ездал : мартан 13 пайва 1939 в. – Петрозаводска : Каргосиздатта, 1939.
Всеволожский, И. Семен Михайлович Буденный : Советскойн Союзан Маршала / В. Грюнталян фотооформления. - Москва ; Ленинград : Лапсин литературан издательства, 1938.
Всесоюзнойн коммунистическойн (большевикойн) партиэн центральнойн комитетан Обращениэ : Кайкилла валиччиейлла, рабочолойлла, работницойлла, крестьянойлла и крестьянкойлла, краснойлла армиэлла, советскойлла интеллигенциэлла. – Петрозаводска : Карельской государственной издательства, 1937.
Всесоюзнойн Коммунистическойн (большевикойн) партиян История : лухут курса /ЦК ВКП(б)-н комиссиян редактируйннал. - Петрозаводск : Карельской государственной издательства , 1939.
Всесоюзнойн коммунистическойн (большевикойн) партиян устава : Коммунистическойн интернационалан секция : (приймитту единогласно ВКП(б) XVIII съездал). – Петрозаводска : Карельской государственной издательства, 1939.
Всесоюзнойн Ленинскойн коммунистическойн нуоризон союзан : программа и устава. –Петрозаводска : Карельской государственной издательства, 1938.
Жданов, А. Муутоксет ВКП(б)-н уставас : Доклуада ВКП(б)-н XVIII с`ездал и ВКП(б)-н XVIII c`ездан резолюция тов.Жданован доклуадуа муоте (приймитту единоглано). – Петрозаводска : Каргосиздатта, 1939.
Жданов, А. Муутоксет ВКПб-н Уставас : Тов.А.Жданован доклуадан тезисат ВКПб-н 18 c`ездал, одобритут в основном ЦК ВКПб-н Политбюрол : С`ездан пайван порядкан 3-с пункта. - Петрозаводск : Карельской государственной издательства, 1939.
Жданов, А. А. Ленинскойт предначертаният он суатетту элоксех : доклуада. – Петрозаводска : Каргосиздат, 1938.
Каганович, Л. Санонда ВКПб-н XVIII съездал. – Петрозаводск : Каргосиздат, 1939.
Калинин, М. И. Мида андой Советской власти руадилла. – Петроской : Карельской государственной издательства, 1937.
Карельскойн АССР-н Верховнойх Совиеттах валиченда положения. – тойне издания. – Петрозаводска : Карельской государственной издательства, 1938.
Ленин, В. И. "Левизнан" детской болезни коммунизмас : Популярнойн беседан опытта марксистскойх стратегиях и тактикках нах. – Петрозаводск : Каргосиздат, 1940.
Ленин, В.И. Великой почина : Рабочойн героизмах нах тылас. Коммунистическолойх субботниккойх нах. - Петрозаводск: Каргосиздат, 1939.
Ленин, В. И. Кооперациях нах. – Петрозаводск : Каргосиздат, 1939.
Ленин, В. И. Марксизма и восстания : Кирьяне Р.С.-Д.Р.П.-н центральнойл комитетал. –Петрозаводск : Каргосиздат, 1939.
Ленин, В. И. Нуоризон союзойн задуачат. – Петрозаводска : Каргосиздат, 1938.
Ленин, В. И. Социал-демократиян какси тактиккуа демократическойс революцияс. – Петрозаводск : Каргосиздат, 1940.
Мануильский, Д. ИККИ-с олиян ВКП(б) нделегациян доклуада ВКП(б)-н XVIII с`ездал. –Петрозаводска : Каргосиздатта, 1939.
Микоян, А. Санонда ВКП(б)-н XVIII съездал: Мартан 13 п-на 1939. – Петрозаводска : Каргосиздатта, 1939.
Молотов, В. М. Советскойн Союзан внешнейх политикках нах: Доклуада СССР-н Верховнойн Совиэтан Энзимайзен Созиван Внеочереднойс V Cессияс октябрян 31 пайвана 1939 вуодена. –Петрозаводск : Каргосиздат, 1939.
Молотов, В. М. СССР-н народнойн хозяйстван развитиян колмас пятилетней плуана. –Петрозаводска : Каргосиздатта, 1939.
Партийнойн пропагандан постановках нах в связи "ВКП(б) историян лухуон курсан" выпусках ке : ЦК ВКП(б)-н постановления. – Петрозаводска : Карельской государственной издательства , 1939.
Парторганизациейн ошибкойста коммунистойн эроттамизен ухтевуосса партияста, формально-бюрократическойста отношенияста ВКП(б):ста эротеттулойн аппеляциэлойх и меройста намиэн недостаткойн устраняйччеми зекси: (Январян куу 1938 в.) ЦК ВКП(б):н Пленуман постановления. –Петрозаводска : Карельской государственной издательства, 1938.
Революциян борцойлла авуттамизен международнойн организациян : СССР:н секциян(МОПР:н) устуава. – Петрозаводска : Карельской государственной издательства, 1938.
Сельскохозяйственнойн артелин примерной Устава. – Петрозаводска : Карельской государственной издательства, 1939.
СССР-н история : лухут курса : учебникка 3-л и 4-л классойл / профессоран А. В. Шестакован редвктируйченнал. – Петрозаводск : Карельской государственной издательства, 1939.
СССР:н историэн : лухут курса : учебникка 3:тта и 4:тта классоя варте / профессоран А. В. Шестакован редактируйченналла. – Петрозаводска : Карельской государственной издательства, 1937.
СССР:н народнойн хозяйстван развитиян колмас пятилетней плуана (1938-1942 в.в.) : тов. В. Молотован доклуадан тезисат ВКП(б)-н ХVIII с`ездал, одобритут в основном ЦК ВКП(б)-н Политбюрол : с`ездан пайван порядкан 2-не пункта. – Петрозаводска : Карельской государственной издательства,1939.
СССР:н Совнаркоман председателян депутатан В. М. Молотован Санонда СССР:н Верховнойн Совтэтан I:н созыван энзимасесса сессиясса. – Петрозаводска : Карельской государственной издательства, 1938.
Сталин, И. В. Ленинизман вопросат : переведитту ухтеннентойста изданиян мугах. – Петрозаводск : Карельской государственной издательства, 1940.
Сталин, И. В. Октябрьской революция и руссколойн коммунистическойн тактикка. – Петрозаводска : Карельской государственной издательства, 1939.
Сталин, И. В. Отчетной доклуада ЦК ВКП(б)-н Руадох нах партиян ХVII съездал. – Петрозаводск : Каргосиздат, 1939.
Сталин, И. В. Партийнойн руавон недостаткойх и троцкистсколойн и тойзиэн двурушникойн ликвидациян меройх нах: Доклуада и заключительной сана ВКП(б)-н центральнойнкомитетан пленумал мартан 3-5 п:на 1937 в. – Петрозаводска : Карельской государственной издательства, 1939.
Сталин, И. В. Санонда ВЛКСМ-н 8 Всесоюзнойл съездал: Майян 16 пайвана 1928 в. / Венян киелес пай переводи П. С. Прокопьев. – Петрозаводска : Карельской государственной издательства, 1939.
Сталин, И. В. Санонда Кремлевскойсса дворцасса Краснойн Армиян академикойн выпускасса : 4:с пайва мая кууда 1935 в. – Петрозаводска : Карельской государственной издательства, 1938.
Сталин, И. В. Санонда энзимазесса Всесоюзнойсса стахановцойн совещаниясса : Ноябрян 17 пайвана 1935 в. – Петрозаводска : Каргосиздат , 1938.
Сталин, И. В. Товаришша И. В. Сталинан санонда Москован линнан Сталинскойн избирательнойн округан валиччиейн валиченнойн иэллизесса собруаниэсса : 11 пайвана декабрян кууда вуодена 1937 Сууресса театрасса. – Петрозаводска : Карельской государственной издательства, 1938.
Сталин, И. В. Хозяйственникойн задуаччойх нах : Уузи обстановка - хозяйственнойн строительстван уувет задуачат. - Петрозаводска: Каргосиздатта, 1939. 
Сталин, И. В. Энзимайнен пятилеткан итогат. – Петрозаводска : Карелгосиздатта, 1939.
Сталин, И. В. Товарища Сталинан Отчетной доклуада партиян ХVIII съездал ЦК ВКП(б)-н руадох нах. – Петрозаводска : Каргосизатта , 1939.
Тов. Иванован кирья и тов. Сталинан Отвиэтта. – Лихославль : Карельской Окружной Издательства, 1938.
Ульянова, А. И. Ильичан лапсус и школьнойн вуувет. – Петрозаводск : Карельской государственной издательства, 1939.
Jakovlev, J. A. Toizen Vsesojuznoin kolhoznikoin-udarnikoin sijezdan itogat : Moskvan i Leningradan partiinoiloin aktivalla CK VKP (b) seljhozotdielan zavedujuscoin dokluada. – М. : Советское законодательство, 1935.
Stalin, I. V. Dokluada SSR Sojuzan Konstituciin projektah näh. Sovietskoloin Socialisticeskoloin Respublikoin Sojuzan Konstitucija (Osnovnoi zakona) / пер. П. П. Смирнов. – M. : SSSR JUNK juridiceskoi izdateljstva, 1937. 
Stalin, I. V. Enzimäizen viizivuodizen itogat. Dokluada VKP (b) –n CK –n i CKK –n yhteütetüöllä plenumalla, 7. Janvarina 1933 v. – Lihoslavlja : Mosoblispolkoman izdateljstvan karielazin otdelenja, 1933.

Hobju:
Hobju Mendelejevan sistiemallizen järjestyksen mugah on yhtendentostu joukon viijenden periodan alguaineh. Sen atomunoumer on 47. Sidä merkitäh Ag (). 
Prostoi aineh hobju on tavottu, sitkei hyväluaduine hobjankarvaine da valgei metallu. Sulatuksen lämbötila on 962°C, tihevys on 10,5 g/sm³.
Histourii.
Rahvas tietäh hobjan ammuzis aijois. Enne hobju, kui kuldugi, puaksuh löydyi puhtahas nävös – sidä ei pie sulattua ruvaspäi. Sendäh hobjal on merkiččii rouli erilazien kanzoin kul’tuuruperindölöis. Yksi vahnois hobjan suamizen da muokkuamizen keskuksis oli histourienielline Sardinii.
Assiries da Vavilonas hobjua piettih pyhänny metallannu da se oli Kuudaman merki. Keskiaijas hobju da sen yhtistehet oldih ylen tundiettuloi alhimikkoin keskes. XIII vuozisuan puolivälis algajen hobju on perindölline aineh astieloin valmistamizeh niškoi. Sidä paiči hobjua nygöigi käytetäh dengoin luadimizen niškoi.

Hokusai:
Hokusai (, 1760 — 10. oraskuudu 1849, Edo (nygöine Tokio)) oli japounielaine ukiyo-e-stiil'an puupiirrostaidoilii. Hänen tunnetuin tevos on värillizis puupiirroksis kerätty sarju nimel "36 kačondua Fujimägeh", kudaman enzimäine piirros "Kanagawan suuri ualdo" on yksi Japounien taidehen tunnetuimbis kuvis. Hänen tevokset ollah myöhembi vaikuttanuh sežo jevrouppalaizih taidoilijoih.

Hollandii:
Hollandii (myös "Gollandii", nider. "Holland", ven. Голландия) on histourielline aloveh Alangomualoin päivännouzupuolel, kuduah kuuluu kaksi muan provintsiedu - Pohjas-Hollandii da Suvi-Hollandii.
Nimitys Hollandii lähtöy sanois holt land libo "puu mua". Erähis mualois nimitysty käytetäh kogo Alangomualoin kuningaskundua tarkoittajen, mi ei ole oigei (mugaže, ezimerkikse, konzu Angliekse kučutah kogo Suurdu-Britanniedu).

Homal:
Homal () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.
Se sijoittuu Anuksenjoven rannal.

Horvatii:
Horvatii (horv. Hrvatska) on valdivo Keski-Jevroupan suves, ozittain Balkanan niemimuan päivänlaskus. Sen virralline nimi on Horvatien tazavaldu. Enne se oli nevvostotazavaldu, kudai kuului Jugosluavieh.
Muan piälinnu da suurin linnu on Zagrebu. Luodehes Horvatii rajoittuu Slovenienke, koillizes – Vengrienke da Serbienke, suves – Bosnii-Hertsegovinanke da Černogourienke (Montenegronke), päivänlaskus – Adrianmerenke.
Kanzalline val'uuttu on kuna.
Muan pinduala on 56.594 km², rahvahan lugumiäry on 4.246.809 hengie.

Hoškil:
Hoškil () on Kotkatjärven kundah (poselenieh) kuului kylä Anuksen piiris Karjalan tazavallas.
Perustieduo.
Hieru on sijoitunnuhes Kotkatjärven järven rannal. Järven toizel puolel on Kotkatjärven kylä.
Eläjät.
Vuonnu 2013 Hoškilas eli 7 hengie. 

Hristianskoi usko:
Hristianskoi usko (gretsien sanas Χριστός "khristós" ’voijeltu’) on avraamilaine, yksijumalaine uskondo, kudai perustuu Iisussan elaigah da opastukseh, kudamih näh saneltah Uvves sanas. Hristianskoit ristikanzat pietäh Iisussua piästäjänny da Jumalan poijannu. Hristianskoi usko on suurembi muailman kaikis uskondolois, da sil on nenga 2,3 miljardua kannattajua. Muailman jogahizes muas on vähimyölleh yksi hristianskoi kollektiivu.

Hronolougii:
Hronolougii tarkoittau mennyzien da tulieloin tapahtumien aijallizien suhtehien miärittämisty arren da historien nägökulmaspäi. Aijanlaskentah käytettäviä sistiemua kučutah kalenduarakse. Aijanlaskennal on olluh suuri merkičys kaikile järjestäytynnyzile yhteskunnile.

Huabalo:
Huabalo ("Anas penelope") on sorzien heimoh kuului lindu.
Kogo da nägö.
Piduhus: 42-50 cm<br>
Siibien agjuväli:75-87 cm<br>
Paino: 600-850 g

Huabanovu:
Huabanovu () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Se sijoittuu Luadogan Syvärin suun rannal.

Huabu:
Huabu on lehtipuun laji, toppolin roduu, pajun rodukundua. Huabu löydyy Jevroupan da Aazien piirilöis, kudamis on lauhkei da vilu ilmasto.
Huavan rungo voi olla 35 m korgevuttu da 1 m deametras.
Se eläy 80-90, harvah 150 vuottu. Huabu kazvau ylen terväh, ga se voi voimattuo. Vahnat, suuret da tervehet puut lövvytäh harvah.
Huavan juuret ollah syväh muan al.
Nuoriloin puuloin kuori on silei, valpahanvihandu libo vihandu-harmai. Iče puu on valgei vihandanke.
Huavan lehtet ollah pyöryžii libo niilöil on vinonellikön muodo. Niilöin pitkevys on 3-7 sm. Net ollah terävii libo tylčii yläpuolel. Sygyzyl lehtet tullah erivärizikse: kuldazikse, ruskieloikse dmi.
Se löydyy mečän da tundran rajal, vezistölöin rannoil, mečis, mečänreunois, harvah kuivil hiekkoil, rotkolois, suoloil da mägilöil.
Se löydyy Jevroupas, Kazahstanas, Kitais, Mongoulies, Koreas, Ven’an kogo alovehel.

Hukku:
Hukku, harmai hukku libo tavalline hukku () on pedoimettäjien lajii, koirueläimien rodukundua. Koijotan (Canis latrans) da šakalanke yhty hukkualalajii (Canis). Tädä paiči harmai hukku on tavallizen koiran tuattolointuatto. Hukku on yksi suurimis nygyzis eläimis omas rodukunnas, sen rungan piduhus (ilmai händiä) voibi olla 160 sm, hännän piduhus on 52 sm:ssah, hukan korgevus on 90 sm:ssah, massan miäry on 80 kg:ssah.
Enne hukan levittämine Jevruazies da pohjazes Amerikas oli suurembi. Meijän aijas nämmien eläimien eländypaikan alovehet vähettih enimyölleh ristikanzan toimindah näh: luonnon nägöalan muutokseh, urbanizatsieh da hukkien hävittämizeh näh. Monis mualois hukku on kuolemizes, hos pohjazes Jevrazies da Amerikas niilöin popul’atsii vie on suuri. Kaččomattah sidä, ku hukan lugumiäry on hävittämizes, monis mualois hukkii mečästetäh, sentäh ku vardoijahes nämmien eläimien käzintulendua libo iloituksekse.
Piäpedoeläimienny olles hukku on ylen tärgei eläin mečis, taigas, tundras, stepis da vuoriloin alovehil. Hukkua sanotah ”mečän liäkärinny”. On olemas läs 32 hukan alalajii, niilöi eroitetah massan miärän da karvan värin mugah. Ven’an Federatsien alovehil enimyölleh eletäh tavallizet (C.l.lupus) da tundruhukat (C.l.albus).

Huškal:
Huškal () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Huškalan joven rannal.

Hympölä:
Hympölä on Karjalan tazavallan Sortavalan piirin Sortavalan linnukunnan pos’olku.
Se sijoiččou Hympölänjärven koillisrannal.

Härkin:
Härkin on enne vahnas joga kois käytetty nuores pedäjän libo kuuzen šuarakkahas kohtas luajittu sevoitusvehkeh, kudamal voibi ezimerkikse kalaittua libo sevoittua tahtastu. Sih pidäy katkata puus pala moizes kohtas ladvustu, kudamas on 5-7 šuarua, kuorittua da siduo nuoral kuivumah, ku oksanšuarat ei oijettas.

Hörppäl:
Hörppäl () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.
Se sijoittuu Anuksenjoven hurual rannal.
Kyläs on ainavo uuličču Novaja Gerpelä (Uuzi Hörppäl).

I. K. Inha:
I.K.Inha (Konrad Into Nyström) (12. kylmykuudu 1865, Virrat, Suomi - 3. sulakuudu 1930, Helsinki) — fotokuvuaju, žurnalistu, kiändäi, kielentutkii, karjalan rahvahan runoilan keräilii.
Inha tutkii kirjalližuttu da estietiekkua Helsingis. Sen jälles häi tutkii fotokuvataiduo Germuanies da žurnalistiekkua da histouriedu Avstries. Sie Inha matkaili da kiändi.
Vuonnu 1894 Inha oli matkas Vienan Karjalas Lönnrotan jälgie myö. Täs matkas häi luadii 300 fotokuvua, kudualoin suurin oza on ylen hyviä luaduu. Vuonnu 1911 piäzi ilmoih Inhan matkupäivykirju «Kalevalan laulumailta», kuduas Inha kuvaili Vienan Karjalan rahvahan eloksentabua.
Viittehet:.
https://vk.com/album-27058393_167427956

Idel':
Idel’ on Karjalan tazavallan Segežan piirin pos’olku. Se on Idel’an kyläkunnan haldivolline keskus.
Pos’olku sijoiččou 58 kilometrin piäs Segežaspäi pohjazeh, Belomorskan-Baltiekan kanualan päivännouzurannal, kohtas, kus Idel’-jogi laskehes Ala-Uikujogeh.
Pos’olkas on samannimine raududorogustansii.
Pos’olku perustettih vuvvennu 1933, konzu ruvettih rakendamah Belomorskan-Baltiekan kanualu.
Täs ruadau kluubu, kirjasto, feršalipunktu.
Pos’olkas on Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin kalmu.

Ienimy:
Ienimy () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Se sijoittuu Ienimän joven rannal.

Igor Stravinskii:
Igor F’odorovič Stravinski (5. kezäkuudu 1882, Oranienbaum, Ven’an impeerii - 6. sulakuudu 1971, New York, Yhtysvallat) oli ven’alaine säveldäi, orkesterujohtai da pianistu, muuzikuallizen modernizman piähengi, yksi XX-vuozisuan muailman muuzikkukul’tuuran kulužimis ezittäjis. Fransien kanzalaine (1934) da Ameriekan Yhtysvalloin kanzalaine (1945).
Eloskerdu.
Stravinski rodivui Oranienbaumas da vietti kogo lapsusaijan Piiteris. Hänen tuatto F’odor Ignatjevič Stravinski oli Mariinski-teatran pajattai. Muamo Anna Kirillovna Holodkovskaja oli pianistu da pajattai. Stravinski opastui oigevustieduo, ga vaihtoi sen alan muuzikkah. Vuvvennu 1902 hänes rodih Nikolai Rimski-Korsakovan opastui. Vuvvennu 1906 Stravinski meni kirjoih sevoittaren Jekaterina Gavrilovna Nosenkonke. Stravinski lähti Ven’alpäi vuvvennu 1910 da matkusti Pariižah. Vuvvennu 1939 häi muutti Yhtysvaldoih. Häi kuoli 88-vuodehizennu New Yorkas, ga hänet pandih muah kalmikole Venetsies.
Luomisruado.
Stravinskin virgua voi jagua kolmeh kaudeh.
Ven’alaine kauzi (1908—1923).
Tämän kavven allettih kolme D’agelevan joukole sävellettyy baliettua. Balietois Stravinski käytti tiemoi da motiivoi Ven’an rahvahanmuuzikas da niilöis kuuluu Stravinskin opstajan Nikolai Rimski-Korsokovan vaikutus. Muut tevokset ollah ouperu «Solovei» (1916), «Saldatan histourii» (1918), «Svuad’bu» (1923).
Uuskluassine kauzi (1920—1954).
Stravinskin muuzikas on 1700-luvun muuzikan vaikutus. Tämän kavven enzimäine tevos on ouperu «Mavra» (1921—1922). Sežo täh kaudeh kuullah ouperu «Tsuari Edipu»(1927), baliettu «Apollon Musaget» (1928) da konsertu «Dambarton Oks» (1937—1938).
Sarjalline kauzi (1954—1968).
Stravinski käytti sarjalližuttu da 12-sävelsistiemua, kuduadu häi aijemba oli vastustannuh. Erähis tevoksis on kova uskonnolline temuatiekku. Enzimäzet tevokset ollah «Kantata» da «Septet».

Ihala:
Ihala on Karjalan tazavallan Lahdenpohjan piirin pos’olku.
Se sijoittuu Iijoven rannal. Pos’olku kuuluu Miinalan kyläkundah.
Histourii.
1917 vuodessah pos’olku kuului Ven’an impeerien suomelazeh ruhtinaskundah.
Vuozinnu 1917 – 1939 se kuului Lahdenpohjan suomelazeh voulostih.
Nevvostoliiton da Suomen välizen voinan jälles (1939 – 1940) Lahdenpohjan piiri da Ihalan pos’olku liityttih Nevvostoliittoh.
Vuvven 1941 elokuus Nevvostoliiton da Suomen välizen voinan aigua (1941 – 1944) suomelazet saldatat tuldih Luadogan rannale da otettih Jaakkiman da Lahdenpohjan.
Vuvven 1944 syvyskuus Lahdenpohjan piiri uvvessah rubei kuulumah Nevvostoliittoh da suomelazet lähtiettih iäres pos’olkaspäi.
Rahvahan lugumiäry.
Vuvvennu 2002 pos’olkas eli 762 hengie, vuvvenu 2006 – 862 hengie.
Talovus.
Pos’olkas ruatah laukat, poštu, feršalipunktu, lapsienpäivykodi da škola, žiivatankazvatandufermu.
5 kilometrin piäs pos’olkaspäi suveh on grafitan kaivamispaikku.
Histourien mustomerkit.
Pos’olkas on histourien mustomerki – Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin kalmu. Kalmah on pandu 74 saldattua.

Iisus:
Iisus, sežo Iisus Nazariettalaine libo Iisus Hristos, on tärgei hengi hristianskois vieros. Biblien "Uvven sanan" mugah häi oli Jumalan poigu, kudai nouzi kuollielois. Hristianskoit ristikanzat uskotah, gu häi oli Piästäi, kudamah nähte saneltah "Vahnas sanas". Histourien tutkijat pietäh Iisussua jevrieläzenny opastajannu, kudai propovieduičči Juudien alovehel I vuozisual. Iisusan kuoltuu hänen opastujat uskottih, gu häi nouzi kuollielois, da aijan aloh hyö perustettih hristianskoi kirikkö.

Ikaalinen:
Ikaalinen on pieni linnu Pirkanmual Suomes. Sie eläy 7 206 hengie (31.12.2015). Pinduala on 843,40 km².
Histourii.
Ikaalinen on perustettu v. 1641.
Muantiedo.
Ikaalinen on sijoitunnuhes Pirkanmuan muakunnas.
Linnan ozat.
Haapimaa, Heinistö, Heittola, Helle, Höytölä, Iso-Röyhiö, Jauhokuononmaa, Juhtimäki, Jyllinmaa, Kallionkieli, Kalmaankylä, Karhoinen, Karttu, Kiiala, Kilvakkala, Kolkko, Kovelahti, Kurkela, Leppäsjärvi, Leutola, Luhalahti, Läykkälä, Mansoniemi, Miettinen, Myllykarttu, Niemi, Pukara, Riitiala, Sammi, Sarkkila, Saukko, Sisättö, Sikuri, Sipsiö, Tevaniemi, Vahojärvi, Varessalmi, Vatsiainen, Vatula, Vehuvarpe, Viljala, Vähäröyhiö da Välikylä.

Ilma-alus:
Ilma-aluksen lajit.
On olemas 17 ilma-aluksen da lendokonehen lajii. Niilöin joukos ollah avtožiru, aerostat, vertol'uottu, vintokrilu, dirižabl'u, mahol'outtu, plan'ouru da lendokoneh.
Ilma-alukset, kuduat ollah jugiembi ilmua.
Ilma-alukset ilmai motorua:
Ilma-alukset motoran kel:

Ilmu (joukko):
Ilmu on joukko, kudai soittau muuzikkua trip-hop da world music -tabah da pajattau karjalakse. Innostuksen omah tuotandoh pajattajat da soittajat suajah Karjalan luonnos, pohjazen muan suurenmoizes da mistizesti omah valdah ottavujas čomuos.
Suuret kivet on enzimäine joukon julgavo.
Julgavon ilmah piäständäkse ruattih:

Ilves:
Ilves () – kažirodukunnan pedoimettäjien rodu, varzinazen kažirovun (Felis) lähin elättilaji. 
Ulgonägö.
Ilveksen rungu on 80-130 sm da säjäs on 70 sm piduhuttu. Tavan mugah ilves on suuren koiran suurus. Täyzi-igäzen ižäčyn paino on 18-25 kiluo, harvah 30 kiluo; emäčyn paino on tavan mugah 18 kiluo. Ilveksen rungu on lyhyt da järei. Korvat ollah kistilöinke. Händy on lyhyt ”leikatun” n'okanke (20-40 sm). Piä on pieni da pyöryžy. Turvan bokis on pitkät tukat, muga sanottu «korvupardu». Turbu on lyhyt, silmät ollah leviet,silmyterät ollah pystyoigiet. Ilves vaihtau karvua kaksi kerdua vuvves: keviäl da sygyzyl. Ilveksen nahku on paras kažirodukunnan, se on ylen turbei, korgei da silei. Pöčöis karvu on ylen pitky. Maha on valgei harvoin pienien tačmoinke.
Suuret da pitkät käbälät ollah nahkas, sendäh talvel ilves voi kävellä uppuomattah lumeh. 
Nahkuväri rippuu sit, mittumis alovehis eläy ilves. On olemas moni nahkuvärin variantua: ruskei, muzavanruskei, valpahankeldaine, savukarvaine. Selgy, bokat da käbälät ollah ta moinke. Pöčöis karvu on pitky,pehmei da harvu, tavan mugah se on valgei harvoin tačmoinke. Suves eläjät ilvekset ollah enimiten ruskiet, niilöin nahku on lyhyembi, ga käbälät ollah pienembät.
Ilveksen jälgi on tavalline kažin jälgi. Ilves ei jätä kynzijälgilöi,sendäh gu sen tagakäbälät astutah ezikäbälien samoih jälgilöih. 
Levittämine.
Ilves on kažirodukunnan pohjazin laji. Skandinavies ilves eläygi Pol’arnoin piirin tagua. Ven’al ilves eläy korbilois Kamčatkah da Sahalinah sah. Ilves eläy sežo Karpuatois, Kavkazas da Keski-Aazies, ga nämmis alovehis se on vähäluguine. 
Ilvesty voi nähtä Keski-Ven’al, Gruuzies, Estounies, Suomes, Ruočis, Pol’šas, Čeehies, Vengries, Rumiinies, Ispuanies, Serbies, Makedounies, Slovenies, Slovakies, Valgoven’as, Horvaties, Albanies, Gretsies, Litvas, Latvias, Ukrainas (Karpuatois), Armienies da Azerbaidžuanas. 
Eländytaba da syömine.
Ilves eläy puaksumbah havukorbimečis, taigas, ga toiči ilvesty voi nähtä erikohtis, ezimerkikse vuarumečis. Elätti hyvin kangihes puuloih da vuaroih da ui. Ilves tabailou turkielättilöi da sendäh ylen hyvin jiäjä hengih Pol’arnoin piirin tagua. 
Konzu syömisty on kylläl, ilves eläy samas kohtas, konzu ei ole – kulleskelou kohtis kohtih. Suutkis se voi astuo läs 30 kilometrii. Suurin puoli syömisty on jänöit. Sežo ilves tabailou tedrilöi, pienii jyrzijöi, harvembah erilazii pienii kabjuelättilöi: meččyuuhiloi, kallivohirvilöi, pedroi, toiči kodikažiloi da koirii.
Ilves läs ei varua ristikanzoi. Pedoelätti eläy mečis, vahnois meččyruadoalois da palateksis, kuduat luajittih ristikanzat. Hädävuozien aigua ilves tulou kylih da linnoih. Tavan mugah pedoelätti ei tule ristikanzoih käzin,ga konzu ilveks on ruanittu, se voi olla varattavannu da iče voi ruanita kedätahto hambahil libo kynzil.

Il’l’u Mošnikov:
Il’l’u Mošnikov on livvikse kirjuttai. Hänen enzimäine kirju "Midä mielel, sidä kielel" piästettih ilmah vuvvennu 2012. Kirjas on suarnua, kerdomustu da runuo karjalan kielen livvin murdehel. Niilöi kotkatjärveläine Il’l’u Mošnikov kirjutti lapsennu. Net painettih lapsien Kipinä-žurnualah da karjalankielizeh Oma Mua -lehteh. Brihačču työndeli niidy Suomen puolelegi Karjalainen-lehteh.
Kirjan luadii.
Il’l’u Mošnikov opastui Kotkatjärven školas, loppi Petroskoin valdivonyliopiston, kus opastui karjalan da suomen kieldy, da Itä-Suomen yliopiston, kus sežo opastui karjalua. Karjalan kieli on kirjuttajale muamankieli. 
Suarnoin kirjutandu.
Il’l’u Mošnikov sanou: ”Konzu nygöi mietin suarnoin teemoi, kerras nägyy midä oli pienenny piäs – äijis suarnois tahtoin tuvva ezile se, gu tahtonet eliä hyvin, pidäy äijy ruadua, laškannu et piäze nikunne: olgah se suarnu brihaččuzes, libo rebois, libo vahnas died’ois. Kirjutukses tämä moruali nägyy hyvin. Toine tärgei teemu on toizien hyväksekäyttö: hos kui opi kedätahto kielastua, tozi ainos voittau. Nämmä motiivat minun mieles ollah hyvin nägyvis”. 

Imatjärvi:
Imatjärvi () on Ven’an järvi, kudai sijoittuu Karjalan tazavallan Priäžän piiris.
Järven pinduala on 2,85 km². Sen keskisyvys on 3,6 m, syvin kohtu on 6,3 m.
Järvi on pitky da se leviey pohjazespäi suveh. Sen rannat ollah čuuruzii da kivizii da on vie suohizii randoi. Niilöin korgevus on läs 3-5 m. Järves on viizi piendy suardu.
Järveh laskeh kolme ojua, järvespäi virduau Imatjogi, kudai yhtistäy Imatjärven Siämärvenke.
Järven pohjas on muzavanvihandua mudua, pohjois- da suviozas on luodoloi.
Järvi jiädyy ligakuun lopus, avavuu oraskuun allus.
Järves on särgii, ahvendu, kiiškoidu, haugii, matikkua.

Imbilahti:
Imbilahti sijaiččou Luadogan pohjazel rannal Karjalan Tazavallas Pitkänrannan piiris. Pindualua on 427,2 km2. Vuonnu 2012 eläjiä oli 1000 hengie.
1930-luvul, konzu Imbilahti kuului Suomeh, eläjiä oli 14500, kudamis puolet oldih l'uterilazii da puolet pravoslavnoloi. Agrotalohus da meččytalohus oldih piäelinkeinot. Pitkäsrannas oli pila- da sellulouzutevolližuttu.

Immal:
Immal () on Karjalan tazavallan Anuksen kanzallizen piirin kylä, kudai kuuluu Anuksen linnukundah.
Se sijoittuu Anuksenjoven rannal.

Indien valdumeri:
Indien valdumeri ― muailman kolmas suurin da syvin valdumeri Tyynenmeren da Atlantiekan valdumeren jälles. Sen pinduala on 76,174 kvadruattukilometrii, tilavus ― 282, 65 miljonua kubokilometrii. Valdumeren syvin kohtu on Sundasalmes (7729 metrii).
Indien valdumeren pohjazes on Aazii, päivänlaskupuoles ― Afriekku, päivännouzupuoles ― Avstrualii, suves ― suvimanner. Indien da Atlantiekan valdumeren rajal on 20° päivännouzupiduhuttu. Indien da Tyynenmeren rajal on 146° 55' päivännouzupiduhuttu. Indien valdumeren pohjazin kohtu on Persienlahtes (30° pohjastu levevytty). Indien valdumeren levevys on läs 10 000 kilometrii Avstrualien da Afriekan suvikohtien välis.

Indii:
Indii (hindi भारत , angl. India), viralline nimi – Indien tazavaldu (hindi भारत गणराज्य, angl. Rebublic of India)- valdivo Suvi-Azies. Rahvahan lugumiäry on 1 282 526 hengie (v.2015), pinduala on 3 287 263 km², nämmien merkilöin mugah Indii on Suvi-Azien suurin mua. Rahvahan lugumiärän mugah Indii on toizel kohtal, pindualan mugah on seiččemendel kohtal. Piälinnu on Uuzi-Deli. Virallizet kielet ollah hindi da anglien kieli.
Liittovaldivo, parluamentutazavaldu. Indii jagavuu 29 ozavaldivoh da 7 liittoaloveheh.
Indii rajoitttuu Pakistananke päivänlaskus, Kitainke, Nepalanke da Butananke koillizes, Bangladešanke da Mjanmanke päivännouzus. Meres Indii rajoituu Maldivoinke lounuas, Šri-Lankanke suves da Indonezienke liidehes. Džamman da Kašmiran ozavaldivoloin kiistanalazet alovehet rajoitutah Afganistananke.

Indonezii:
Indonezii (indon. "Indonesia"), viralline nimi - Indonezien tazavaldu (indon. "Republik Indonesia") on valdivo Liideh-Azies. Vuvven 2010 tiedoloin mugah rahvahan lugumiäry on 237, 5 miljonua hengie (v. 2011 – 245,6 miljonua hengie), pinduala on 1 919 440 km². Rahvahan lugumiärän da pindualan mugah Indonezii on alovehen suurin mua. Rahvahan lugumiärärän mugah Indonezii on 4.kohtal muailmas, pindulan mugah on 14.kohtal.
Piälinnu on Džakarta. Viralline kieli – indonezien kieli.

Internet:
Internet on muailmanlajuine tiedoverko, kudai yhtistäy paikallizet tiedoverkot toine toizeh. Internet ei ole yksi tiedoverkolois, a nimitys tarkoittau kaikkien yhteh liitettylöin tiedoverkoloin kogonažuttu. Internet on avvonaine kaikile, ket tahtotah sih liittyö. Pidäy novvattua sen tehniellizii viestindysiändölöi libo protokoloi.
Internetan kehitys.
Internetan perustu oli luodu vie 1960-luvul Yhtysvallois.
1990-luvul Internet-palvelut oli siirretty firmoile. Jälles sidä se rubei terväh leviämäh rahvahan käyttöh.
Tehnolougiet.
TCP/IP perustuu sih ajatukseh, gu tiedoliikendeh verkos tapahtuu käyttäjen yhtenjyttymii tiedosähkielöi, IP-pakiettoi. Työndäjän da vastahottajan välile muvvostetut yhtevyöt vaikutetah vai piätehlaittehih, dai pakietoin syväindön tulkindu tapahtuu vaigu piätehlaittehis. Iče tiedoliikendehverko siirdäy vai tietyntyyppizii pakiettoi. Jogahizen pakietan käytettävy reitti voi olla erilaine.
Internetan käyttötarkoitukset.
Yksityzet ristikanzat.
Internetan käyttö viestilöin välittämizeh oli allus algajen suosittu. Vahnembii taboi ollah sähköpoštu, uutisjoukot sego sähkopoštan kauti käytettävät poštulistat. WWW-sivuloin kehittämizes roittih tavallizinnu chatat da keskustelualovehet. Nygöi Internetua käytetäh vie pikaviestindäh, Internet-soittoloih da videonevvotteluyhtevyksih. 
Tiijon ečindän kannal Internetan kazvamine merkičči vallankumovustu. 
Internetua käytetäh vie tiijostoloin jagamizeh. Nygöi tiijostojago tapahtuu tavan mugah WWW:n välityksel. Javos on ezimerkikse eriluadustu kirjutustu, muuzikkua, ohjelmistoloi da fil’moi. Tiijostoloi voi tallendua ičelleh libo andua tiijostoloi toizien tallendettavakse, ga autoranvalduzakonoin suojatun materjualan jagamine luvattah on zakonanvastastu.
Firmat.
Suuri vuitti tuottehien myöndäs on siirdynyh Internetah (verkolaukkoih). Monil tuottehii myöjil firmoil on oma verkolaukku. Suurimii Internetas ruadajii verkolaukoi ollah Amazon.com da eBay. 
Verkorekluamu kazvoi terväh 1990- da 2000-luvul, da vuonnu 2013 rekluamah Internetas käytettih ezmästy kerdua Yhtysvallois enämbän d’engua migu tv-rekluamah. Rekluamah internetas käytettih 31 miljardua jevruo da tv-rekluamah 29 miljardua jevruo. 
Internetan probliemat.
Internetan kuadumistu on toiči ennustettu vagavien tiedoteknillizien probliemoin täh (ezimerkikse toppupoštu, virusat, haittu- da špioninduohjelmat sego käytös olijoin ohjelmistoloin tiedoturvupuuttehet).
Argielokses Internet aiheuttau sotsiualistu riippuvuttu, kuduas realimuailman aktivitietat on korvattu virtualizel tovelližuol.
Nimitys.
Nimitys internet on roinnuh kahtes anglienkielizes sanas "inter" da "net", kudualoin merkičys tarkoittau "verkoloin väline".

Irak:
Irak (arab. العراق, sorani عێراق), viralline nimi - Irakan tazavaldu (arab. جمهورية العراق‎, sorani کۆماری عێراق) – valdivo Lähizes Päivännouzus. Vuvven 2014 tiedoloin mugah rahavahan lugumiäry on 36 miljonua hengie , pinduala on 435  052 km². Rahvahan lugumiärän mugah Irak on 39. Kohtal muailmas, pindualan mugah on 57.kohtal.
Piälinnu on Bagdad. Virallizet kielet ollah arabien kieli da sorani.

Iran:
Iranan islamikaine tazavaldu (pers. جمهوری اسلامی ایران‎ ), lyhyesti Iran (pers. ایران‎ ), vuodessah 1935 sežo Persii- Ezi-Azien tazavaldu. Piälinnu on Tegeran.
Iran rajoittuu Irananke päivänlaskus, Azerbaidžananke, Armenienke, Turtsien da tundiemattoman Vuoristo-Karabahan tazavaldanke, Turkmenistuananke pohjazes, Afganistuananke da Pakistuananke päivännouzus. Iranan pohjazes puoles on Kaspien meri, suvizes puoles Indien valdumeren, Persien da Omanskan lahtet.
Muan pinduala on 1 648 000 km². Rahvahan lugumiäry on 78 408 412 hengie (v. 2015).

Irlandii:
Irlandii libo Irlandien tazavaldu on Pohjas-Jevroupan valdivo, kudai täyttäy Irlandien suaren suuriman ozan. Pohjazes se rajoittuu Velikobritanienke. Pinduala on 70,2 tuh. km². Muan nimi tuli irlandien sanaspäi ”Éire”, kudai merkiččöy valdivuo. Muan piälinnu on Dublinu, kudamas eläy kogo muan rahvahan läs nelländesoza (1,4 milj. hengie). Valdivon rahvahan lugumiäry on 4 593 100 hengie.

Isaac Newton:
Isaac Newton (25. talvikuudu 1642 Lincolnshire, Anglii – 20. kevätkuudu 1727 London) oli anglielaine fiizikku, matematikku, tiähtitiedoilii, filozoufu da alhimiekku. Häi oli tärgei figuuru XVII vuozisuan tiijollizes revol’ucies. Häi ozutteli omat painovoimu- da liikunduzakonat tevokses "Philosophiae Naturalis Principia Mathematica" vuvvennu 1687.

Islandien kieli:
Islandien kieli libo islandii on skandinavienen kieli, kudai paistah ezipiäs Islandies.
Islandien lähisugukielet ollah ruočči, danii, norju da fiäri.

Islandii:
Islandii (isl. Ísland on jiämua) on suarivaldivo, kudai sijoittuu Pohjas-Jevroupan päivänlaskus Atlantien valdumeren pohjazas ozas. Valdivon aloveheh kuulutah samannimine suari, kudaman pinduala on 103 tuh. km², da sen lähäl olijat pienet suaret.
Islandien piälinnu on Reikjavik. Muan rahvahan lugumiäry on 321 857 hengie.

Ismo Alanko:
Ismo Kullervo Alanko (12. kylmykuudu 1960 Helsinki, Suomi) on Jovensuus hänen lapsus- da nuorusaijan elänyh pajattai-pajonluadii. Alangon bändilöi ollah oldu mm. Hassisen Kone, Sielun Veljet da Ismo Alanko Säätiö.
Diskogruafii.
Hassisen kone
Sielun Veljet
Ismo Alanko
Ismo Alanko Säätiö
Ismo Alanko Teholla

Ispanien kieli:
Ispanien kieli (español libo castellano) polvevuu latinan kieles. Neče on yksi suurimis muailmas paistulois kielis. Sidä pagizou nenga 470 miljounua ristikanzua Ispuanies da Suvi- da Keski-Amerikas.

Ispuanii:
Ispuanii on valdivo Lounas-Jevroupas da ozittain Afriekas. Viralline nimi on Ispuanien kuningaskundu . Se on Jevroupan liiton da NATO:n ozanottai. Ispuanii täyttäy Pirenei-niemimuan suuriman ozan (80%), Kanarien da Balearien suaret. Muan pinduala on 504 782 km², se on nelländekse suurin Jevroupan mua (Ven’an, Ukrainan da Frantsien jälles).
Ispuanii rajoittuu viijenke muanke: Pirinei-niemimuan päivänlaskus – Portugalienke, Pirinei-niemimuan suves – Britanien Gibraltaranke, Pohjas-Afriekas – Marokkonke, pohjazes – Frantsienke da Andorranke.
Pohjazes da päivänlaskus se rajoittuu Atlantien valdumerenke, suves da päivännouzus – Välimerenke.
Ispuanies on äijy mägilöi. Sen piälinnu on Madridu. Rahvahan lugumiäry on 47 370 542 hengie.

Istanbul:
Istanbul () on Turtsien suurin linnu, valdivon kauppu-, tevolližus- da kul’tuurukeskus, piäportu. Se sijaiččou Bosforan lahten rannoil, kudai jagau linnan jevrouppalazeh (libo piäozah) da aazieh ozah. Net ozat yhtistetäh sillat da metro. Rahvahien lugumiärän mugah Istanbul on enzimäzel kohtal Jevroupas (laskietah molembien linnan ozien eläjät). Se on endine Riiman, Vizantien, Latinan da Osmanskoin imperilöin piälinnu.
Istanbul sjaiččou mättähikkähäs kohtas Turtsien luodehizes mollembien Bosforan rannoil da suves Mramoran merel. Linnan suurin oza sijaiččou Jevroupas, pienin – Aazies. Jevrouppalaize n ozan jagau kahtekse Kuldaine Sarvi –nimine lahti.Linnan pinduala on 5 343 km².
Istanbul sijaiččou subtroppizen ilmastoalovehen reunal, ga sih vaikutetah kovat tuulet pohjozespäi.
Vuvves 2008 algajen Istambulan muakundah kuuluu 39 linnanalovehtu, kuduat perustetah Suuri Istanbul. Sen rahvahien lugumiäry on 13 483 052 hengie (vuvven 2011 tiedoloin mugah). 
Istanbul on ylen popul’arnoi kohtu turistil. Turizman ala terväh kehittäy. Istanbulan piäturistukohatat sijoitetah linnan jevrouppalazes ozas. Täsgi on läs 90 % kaikis hotelilois. Linnas on äijy muzieloi, dvorčii, kirikkölöi da äijy muinastu nähtävysty.

Itualii:
Itualii () on Suvi-Jevroupan valdivo, Välimeren keskiozas. Viralline nimi on Itualien tazavaldu.
Luodehes mua rajoittuu Frantsienke (rajan pitkevys on 488 km), pohjazes – Šveitsarienke (740 km) da Avstrienke (430 km), koillizes – Slovenienke (232 km). Itualii ymbäröiččöy kahtu valdivuo: Vatikanua (3,2 km) da San-Marinuo (39 km).
Mua sijoittuu Apennien niemimual, Balkanan niemimual (pienes ozas), Padanan tazangol, Al’poin suvipuoles, Sitsilien da Sardinien suariloil da moniloil pienilöil suariloil.
Itualien piälinnu on Riimu. Muan pinduala on 301 340 km², rahvahan pinduala on 60 795 612 hengie.

Itä-Suomen yliopisto:
Itä-Suomen yliopisto, UEF (, Päivännouzu-Suomen yliopisto, ) on Jovensuus, Kuopios ja Savonlinnas toimii yliopisto. Yliopisto rubei ruadamah 1. pakkaskuudu 2010, konzu Kuopion da Joensuun yliopistot yhtistettih. Yliopistos on läs 15 000 opastujua da 2 800 ruadajua, mi luadiu sit yhten Suomen suurimbis yliopistolois. Opastustu on 13 koulutusala da läs suas piäainehes libo koulutusohjelmas. 

Ivan Rokačču:
Ivan Rokačču (läs vuvvennu 1560, Mujejärven piiri, Tiikši-kylä — läs 1615, Tiikši-kylä) - on karjalaine muanruadai, partizuanoin joukkoloin johtai, kudai oli ruoččilazien vastah ХVI—XVII vuozisuan rajal. Vie häi oli Pohjois Karjalan okkupatsien vastah.
Eloskerdu.
Lopskoin pogostoin vuvven 1597 dozornoin kniigas on kirjutettu Rukajärven "voulostin parahis eläjäs" moskvalazes kirikön ruadajois Dmitrii Al'abjevas da Grigorii Kobelevas. Niilöin joukos oli kirjutettugi pogostan eläjäs Ivan Stepanov Rogačas. Sie on kirjutettu, ku Ivan Rogač eläy omas pihas Tiikši-kyläs.
Ivan Rokačču on pannuh muah kodoilumuas Tiikši-kyläs. Hänen kalmu on säilynnyh, sih kävväh matkustajat. Mändy, kudai kazvoi Ivanan kalmal, piettih pyhänny da sen rungoh riputettih kirjondettua käzipaikkua.
Vuvvennu 1950 A. Linevskii tutki Rokačun kalman. Sie oli löydetty miehen luurango, sego kaksi naizien da kaksi lapsien luuranguo, kuduadu tapetettih.
Kuulužu atropoulogu M. Gerasimov piäkul'l'ukan mugah luadi Rokačun ulgonägö. Hänen rinduvestos on Karjalan kanzallizes muzeis.

Ivan Savin:
Ivan Stepanovič Savin on karjalaine kirjuttai da runoilii.
Biogruafies.
Ivan Savin on roinnuhes vuvvennu 1940 Siämärven kyläs. Hänen lapsestusaigu meni Anuksen Nurmoilas. Armies häi oli pohjazen merilaivastos. Savin opastui Piiterin meččyakadiemies, loppi Siktivkaran tsellulouzu- da bumuaguluajindutehnikuman, ruadoi Läskeläs, avvutti nostua Taškentua muanjärähtyksen jälles. Jälgimäzet 20 vuottu Savin oli toimes Petroskoin sähkölämbökeskukses.
Kirjalline tuotando.
Livvinkielisty runuo Ivan Savin rubei kirjuttamah algajen vuvves 1989. Hänen runoloi on painettu ”Oma mua” da ”Olonia” -lehtis, ”Carelia” da ”Mokša” -žurnualois, kerävökniigois ”Volni trav”, Petrozavodsk, 1998, (ven’akse runot kiändi Armas Mišin) da ”Omil pordahil”, Petroskoi, 1999, sego antolougies ”Karjalan pagin”, Petroskoi, ”Periodika”, 2003.
Monii vuozii Iivan-poigu pajatti da tansii ”Oma pajo”-horas, ruadoi yhteiskunnallistu ruaduo Karjalan rahvahan liitos.
Kyläs kazvanuh da monis kohtis ruadanuh Suavan Iivan hyvin tiedäy karjalazen rahvahan elaijan, sydämeči kuulou da suvaiččou Karjalan luonduo.
Muamankieli, oman rahvahan vahingot da ihalmot, luondoymbäristö ollah hänen runoloin piäteemannu. Se nägyy jo runoloin nimis: ”Karjalan kieli”, ”Minun Karjal”, ”Oma Mua”, ”Syvysehty”, ”Luonnon helmas”...
Vuvvennu 2005 piäzi ilmah Ivan Savinan runokniigu ”Roindurandu”. Lugii löydäy täs kniigas kaunistu, mieleviä, nerokastu, sydämen lämmittäjiä runuo da rivii. Nuorile tämä runokniigu roih ku rikas aittu, kuduas löydyy tarkua sanua, puhtastu karjalankielisty sanankiändöluaduu, viizahuttu.

Izrail:
Izrail (ivr. יִשְׂרָאֵל, arab. إسرائيل‎‎), viralline nimi on Izrailan valdukundu (ivr.  ‏מְדִינַת יִשְׂרָאֵל‏‎‎‎,  arab. دولة اسرائيل‎)  —  valdukundu Lounas-Azies. Rahvahan lugumiäry on 8,25 miljonua hengie (v. 2014). Muan pinduala on 22 072 km². Piälinnu on Ierusalimu. Virallizet kielet ollah ivritu, arabien kieli. Izrail on unituarine valdivo, demokruattine parluemantutazavaldu. Izrail sijaiččou Lähizes Päivännouzus Välimeren päivännouzupuolizel rannal. Pohjazes se sijaiččou Livananke, luodehes Sirienke, päivännouzus Jordanienke da Jordan-joven päivänlaskupuolizenke rannanke, lounuas Jegiptanke da Gazan sektoranke.

Ižoran kieli:
Ižoran kieli (ižoran kieleh "ižor(k)an keeli/kiili, maakeeli") on uralilazen kieliperehen suomi-ugrilazeh kielijoukkuoh kuului baltiekku-suomelaine kieli.

Jaakko Rugojev:
Jaakko Rugojev еländyaigu 15. sulakuudu 1918 - 17. kezäkuudu 1993. Uhtua, Ven`a– 17. Nevvostoliitos elänyh suomekse kirjoittanuh vienankarjalaine kirjuttai da runoilii. Jatkovoinan aigah Rugojev oli partizuanannu da sodakorrespondentannu da kuului Ruskei partizuanu (Krasnyi partizan) - nimizeh partizuanuozastoh, kudamua johti kapituanu Faddei Zurih. Voinan jälgeh rezervan majorakse ylennyh Rugojev oli Suomes valvondukomissien kiändäjänny.
Rugojev kirjutti jo 1930-luvul pioneeroin suomenkielizen Kipinä-lehteh, da hänen enzimäine kerdomuskogomus "Kosto" ilmestyi v. 1943. Rugojev oli Karjalan kirjuttailiiton hengi vuvves 1944 da oli liiton paginanvedäjänny kolmeh kerdah 1953–1957, 1967–1971 ja 1985–1990. Rugojev sai Karjalan kanzalliskirjuttajan arvon 1992.
Kirjutukset da ruavot.
Oččikot alguperäkielel - suomekse.

Jalal ad-Din Muhammad Balkhi-Rumi:
Jalal ad-Din Muhammad Rumi (30. syvyskuudu 1207 – 17. talvikuudu 1273) oli persielaine runoilii. Häi on tundiettu nimel Rumi da Mevlana.
Jalal ad-Din Muhammad rodivui Balkhin-linnas nygyzes Afganistuanas. Jalalan tuatto oli opastunnuh Baha’addin Valad, kudai piätti muuttua perehenke Konyan linnah nygyzen Turtsien alovehel. Sie Jalal eli läs kogo elaijan da kirjoitti runoloi modernil persien kielel. Sego afganistalazet da turtsielazet, sego iranilazet pietäh händy kanzallizennu runoilijannu.
Jalal ad-Din Muhammad sai hyvän opastuksen. Häi opastui kui teologiedu da oigevustieduo, muga i tarkoi tiedoloi. Häi ylen hyvin maltoi arabien da persien kieldy, tiezi Koranua da sen selittamizii.
Konyanas Jalal ad-Din Muhammad tuttavui Faridaddin Attaran ruadoh da hänes kazvoi sufilaine mystikko. Hänet mustetah suvaičuksen da rauhan työndäjänny pyörijän dervišilöin liikkehen perustajannu. Jalal ad-Din Muhhammadan elaijan jyrky muutos oli tuttavumine mystikko Shams-I Tabrizah vuonnu 1244. Rumis rodih askiettu da häi rubei kirjoittamah runokogomuksen Divan-I Shams-I Tabrizi kuvuamah suvaičustu Shams-ih da gor’ah hänen kuolendas vuonnu 1248.
Rumin mavzolei Konyas on nähtävyys da pyhäkohtu. Joga vuottu sih kävyy läs kaksi miljonua ristikanzua.

Jalgumiäččy:
Jalgumiäččy on joukkosportan laji. Sen tarkoitus on ajua miäččy toizih vorotoih jalloil libo toizil rungan ozil (paiči käzii) puaksumbah migu vastustai. Nygöi jalgumiäččy on muailman tundietuin sportulaji. 
Kižan siännöt.
Jogahizes joukos on ei enämbiä 11 kižuajua (ilmai varakižuajua), yksi niilöis on vratari. Ei virrallizien kilbailuloin siändölöin mugah voi vähendiä kižuajoin lugumiäry seiččemeh kižuajah. Vratari on ainavo kižuaju, kudai voi kižata käyttäjen käzii, gu häi luadie sidä štruafualan rajois omien vorotoin vieres. 
Erilline jalgupallon kiža on mačču, kudai kestäy kaksi 45 minuutan piduhuttu puoliaigua. Enzimäzen da toizen puoliaijan välis on 15 minuutan taugo, kuduan aigua kižuajat levätäh da sit vaihtetah vorotat.
Kižan tarkoitus on ajua miäčyn toizen joukon vorotoih puaksumbah, migu vastustai da ei andua ajua miäččyy omih vorotoih. Kižas voittau se joukko, kudai ajau enämbän miäččyy. 
Gu toizen puoliajan aigua joukot ajettih yhtenjyttyzen miäčyn lugumiärän, miärätäh tazakiža libo miärätäh voittajua mačun regluamentan mugah. Täs tapahtukses voi miärätä liža-aigua – vie kaksi 15 minuutan piduhuttu puoliaigua. Tavan mugah piä- da liža-aijan välis annetah taugo. Ližapuoliaijoin välis annetah aigua vaigu vaihtuamah čurat. Gu liža-ajan aigua ei sua miärätä voittajua, mačun jälles pietäh penaltisarjua. Erilazet kižuajat luajitah 5 potkua varustajan vorotoih 11 metrispäi. Gu luajitun penaltin lugumiäry on yhtenjyttyine, luajitah vie 2 penaltie, kuni voittai ei ole miärätty. 
Kenty.
Mačču pietäh kentylöil luonnollizen libo keinolluajitun peitienke. Virrallizien siändölöin mugah keinolluajittu peite on vihandu. Kenty on kohtikulmikon muvvos. Laidučeri on pitkembi vorotoin čerii. 

Jamaika:
Jamaika () on suarivaldivo Britanien Yhtymäs Vest-Indies.
Luodehes on meriraja Kubanke. Suari kuuluu Antilian suurien suarien joukkoh Kariban meres.
Muan pinduala on 10 991 km². Rahvahan lugumiäry on 2 930 050 hengie (v.2014). Piälinnu on Kingston. Viralline kieli on anglien.

James Cook:
James Cook (7. kylmykuudu 1728, Marton, Jorkšir, Anglii - 14. tuhukuudu 1779, suari Gavaii) - anglien merimies.

James Joyce:
James Augustine Aloysius Joyce (2. tuhukuudu 1882 Dublin, Irlandii – 13. pakkakuudu 1941 Zürich, Šveicaarii) oli irlandielaine kirjuttai da runoilii. Händy pietäh erähänny XIX vuozisuan tärgevimis kirjuttajis. Joycen tunnetuimbii tevoksii ollah kirjutuskogomus "Dubliners" (1914) sego romuanat "A Portrait of the Artist as a Young Man" (1916), "Ulysses" (1922) da "Finnegans Wake" (1939).

Jan van Eyck:
Jan van Eyck (1390, Maaseik — 1441, Brugge) oli flaamilaine taidehmualuaju, kudai eli Flanderis, nygöizes Belgies. Häi kehitti äijäl omassah ajan mualavustehniekkua. Hänen tevoksii ollah ezimerkikse "Arnolfinin pereh" (1434), "Gentin alttari" (1432) da "Rolinin madonna" (1433-1434).

Japounienmeri:
Japounienmeri on Tyynenmeren reunumeri, kudai eruou sit Japounien suaril sego Sahalinan suarel. Japounienmeren randumuat ollah: Ven'a, Japounii, Korein Tazavaldu sego Korein demokruatilline kanzantazavaldu. Meren suvipuoleh piiäzöy Kurosivo- nimine lämmy virdu.
Pinduala on 1062 tuhattu km². Suurin syvys on 3742 m (41°20′ p.l. 137°42′ pn.p.). Talvel meren pohjaine oza jiädyy.
Kalastus.
Merespäi suahah meriruakkua, merikalbassua, veziheiniä, merinieglikkuo, kazvatetah sugamol'l'uskua.

Japounii:
Japounii ( "Nihon" libo "Nippon", virallizesti 日本国, "Nihon koku" libo "Nippon koku") on suarivaldivo Tyynesmeres Päivännouzupuolizes Aazies. Se sijaiččou Kitain, Korean niemimuan da Ven'an päivännouzupuolel, ulottujen pohjazes Ohotanmerelpäi suveh Päivännouzu-Kitain merele. Muan nimes olijat kirjutusmerkit tarkoitetah ”päiväzen juurdu” libo ”päiväzen nouzemua”, sendäh Japouniedu kučutah toiči ”nouzijan päiväzen muakse”. Japounien piälinnu da suurin azutuskeskus on Tokio.
Japounieh kuuluu yli 3000 suardu, kudamis suurembat ollah Honshū, Hokkaidō, Kyūshū da Shikoku. Suurin oza suaris on vuoristosuardu da äijät vie tuliperäzii; ezimerkikse Japunien korgevin vuorenhuippu Fuji on tulivuori. Muan eläimiäry on muailman kymmenennekse suurin, piäle 127 miljonua hengie. Suur-Tokion aloveh on muailman suurin metropoliialoveh piäl 30 miljounan hengen.

Jean Sibelius:
Jean Sibelius, oigiel nimel Johan Julius Christian Sibelius (8. talvikuudu 1865, Hämeenlinna — 20. syvyskuudu 1957, Järvenpää) oli suomelaine säveldäi, kudamua pietäh Suomen kanzallissäveldäjänny. Hänen stiil'annu oli kanzallisromantiekku. Häi säveldi seiččie sinfouniedu da muun mugah sinfounizii runoloi. 

Jegiptu:
Jegiptu, virrallizesti Jegiptan islamilaine tazavaldu on valdivo Pohjois-Afriekas da Azien Sinain niemimuas. Koillizes se rajoittuu Izrailanke da Gazan sektoranke, suves Sudananke, päivänlaskus Livienke, pohjazes Välimerenke, päivännouzus Ruskien merenke. Virralline kieli on arabien kieli. Piälinnu on Kairo. Suurimat linnat ollah Kairo, Aleksandria, Giza, Šubra-El-Heima, Port-Said da Suets. Muan pinduala on 1 001 450 km². Rahvahan lugumiäry on 85 294 388 hengie.

Jemen:
Jemen (arab. اليمن‎ ), viralline nimi on Jemenan tazavaldu (arab. الجمهوريّة اليمنية‎) – valdivo Lounas-Azies, kudai sijaiččou Arabien niemimual. Vuvven 2011 tiediloin mugah muan rahvahan lugumiäry on 25 miljonua hengie. Muan pinduala on 527 970 km². Piälinnu on Sana.
Viralline kieli on arabien kieli. Jemen on unituarine valdivo, prezidentan tazavaldu. Jemen sijaiččou Arabien niemimuan suves, Merel se rajoituu Indien valdumeren Ruskien da Arabien merilöinke. Mual Jemen rajoittuu Omananke da Saudi-Arabienke.

Jeroilu:
Jeroilu on Karjalan tazavallan Anuksen kanzallizen piirin kylä, kudai kuuluu Alavozen kyläkundah.

Jevroupan meriahvenet:
Jevroupan meriahvenet () ollah meriahvenien heimoh kuului kalasugu.

Jevrouppu:
Jevrouppu on muanoza pohjazes Muan puoliskos. Pohjazes se rajoittu Pohjazen jiävaldumeren merilöih da päivännouzupuolel Atlantičeskoin valdumeren merilöih. Jevroupan pinduala on 10 miljounua nelivökilometrii da eläjiä on läs 740 miljounua hengie (läs 10 % kogo muailman eläjis). Yhtes Aazienke Jevrouppu muvvostau manderehen Evraazien.

Jiäkuikku:
Jiäkuikku libo jiäguikku ("Gavia adamsii") on suurin kuikkien heimoh kuului lindu.
Kogo da nägö.
Piduhus: 77-90 cm<br>
Siibien agjuväli: 135-150 cm<br>
Paino: 5,8 kg
Pezindy.
Jiäkuikku muniu muniu kaksi jäiččiä. Uročču da emäččy havvotah jäiččii yhtes nelli nedälii. Poigazet opastutah lendämäh kudakui 70 päivän ijäs.
Aloveh.
Euraazien alovehel jiäkuikku peziy enimyölleh Pohjas-Sibiris. Pohjas-Amerikas se peziy Pohjas-Kanuadas da Pohjas-Al'askas. Suomes voibi nähtä Suomen läbi muuttujii jiäkuikkii eritengi keviäl da harvembah sygyzylgi.

Jiäkur'oi:
Jiäkur’oi libo hokkei on talvisportukiža.
Jiäkur'oin histouries.
Sanotah, ku Kanuadan rahvas enzimäzet ruvettih kižuamah jiäkur'oih. Jiäkur’oi on kuulužu kiža Pohjas-Amerikas: Kanuadas da Yhtysvallois. Ei jällele jiä Jevrouppugi. Hyvät jiäkižuajien joukkovehet ollah ruoččilazil, suomelazil, čeehielazil, no Ven'an joukkoveh on enin kilbua voittanuh. Enzi kerdua sillozen Nevvostoliiton joukkoveh – voitettih Muailman jiäkur’oih kižuajien kilvat vuvvennu 1954. Net oldih Ruočin piälinnas Stokgol’mas.
Siännöt.
Hokkeih libo jiäkur’oih kižatah avvonazel jiäl libo luistelikol. Hokkeih kižatah kahtel joukkovehel, kuuzin kižuajin joga joukkovehes. Kižuajil pidäy jiäkur’oipualikoil lykätä jiäkur’oi toizen joukkovehen hokkeivorottoih. Yksi kižuaju joga joukkovehes puolištau omii vorottoi. Hänel pidäy tavata jiäkur’oi, ei laskie omih vorottoih. Voittau se joukkoveh, kudai lykkiäy toižien vorottoih enämbän jiäkur’oidu, a omih vorottoih ei anna lykätä.

Joey Ramone:
Joey Ramone (oigiel nimel Jeffrey Ross Hyman, 19. oraskuudu 1951 New York, New York – 15. sulakuudu 2001 New York, New York) oli punk-bändi Ramonesan pajattai.
13-vuodehizennu Joey aloitti barabuanoin soiton da häi oligi Ramonesan alguperäine barabuanistu. Joey oli äijien mieles joukkovehen "syväin da sielu" da hänen mielipajoloi oldihgi balladat da suvaičuspajot. C. J. Ramone kuččui Joey'e ”bändin hipikse”. Häi oli 196 cm korgei. 
Diskogruafii.
Soulotuotando
Tunnetuloi Joeyn Ramonesale luajittuloi pajoloi

Johann Sebastian Bach:
Johann Sebastian Bach (31. kevätkuudu 1685, Eisenach — 28. heinykuudu 1750, Leipzig) oli germuanielaine kirikkömuzikantu da säveldäi. Händy pietäh yhtenny suurimbis barokkumuuzikan säveldäjis.

Johann Wolfgang von Goethe:
Johann Wolfgang von Goethe (28. elokuudu 1749 Frankfurt am Main - 22. kevätkuudu 1832 Weimar) on germuanilaine yleisnero: runoilii, romuanukirjuttai, gumanistu, tutkii, taidoilii da kymmenen vuvven aijan valdivon piäministru. Goethe pietäh germuanienkielizen kaunehliteratuuran vaikutusvaldazennu ristikanzannu.
Eloskerdu.
Goethe roinnuhes vahnas germuanilazes laukkulinnas Frankfurt am Main bohattu byrgeru Johann Kaspar Ghoeten (1710-1782) perehes. Wolfgangan tuatto oli imperuatoran nevvoi da endine advokuattu. Muamo, Katarina Elizabet Ghoete (endizel sugunimel Textor, 1713-1808) oli linnan piälikön tytär.
Goethen kois oli bohattu bibliotiekku, kuduas Wolfgang lugi äijän kniigua. Wolfgang sai kodiopastundan. Paiči germuanien kieldy häi maltoi frantsien, latinan, griekan da italien kieldy. Vuvvennu 1765 Goethe lähti opastumah Leiptsigan yliopistoh da loppi opastundan Strasburgan yliopistos vuvvennu 1770. Hänes tuli oigevuksen tiedodouhtori, ga häi ei ole kiinnostunnuh oigevustiedoh.
Leiptsigas Wolfgang mieldyi tyttöh da algoi kirjoittua runoloi. Paiči runoloi Goethe kirjoitti i tostu tevostu. Muutos luomisruavos tapahtui, konzu häi vastai Gerderan, kudai kerdoi hänele omis mielis poeezies da kul’tuuras. Strasburgas Wolfgang tunnisti iččiedy runoilijannu.
Luomisruado.
Goethen luomisruavon alguetuapan enzimäine merkičči tevos on druama «Gottfried von Berlichingen» (1773), kudai äijäl vaikutti yhtenaigalazih. Tämän tevoksen avul Goethe piäzi germunilazen literatuuran enzimäzih rivilöih. Kuulužin tevos on «Faust»-tragedii, kuduadu Goethe kirjoitti kogo elaijan. Wolfgang kirjoitti ”Faust”-tevostu läs 60 vuottu da se kuvailou kirjuttajan luomisruavon kaikkie etuapoi. Ga Goethen yhtenaigalazet piettih «Die Leiden des jungen Werther»-tevostu parahannu tevoksennu.

Johannes Brahms:
Johannes Brahms (7. oraskuudu 1833 Hamburg – 3. sulakuudu 1897 Wien) oli germuanilaine klassillizen muuzikan säveldäi, kuduan stiil'annu oli romantiekku. Händy pietäh yhtenny suurimbis säveldäjis; "kolme suurdu B:dy" ollah Bach, Brahms da Beethoven.

Johannes Kepler:
Johannes Kepler (27. talvikuudu 1571 – 15. kylmykuudu 1630) oli germuanielaine tiähtitiedoilii, kudai luadi planiettoin lekundoi koskijoi teorieloi. Händy kučutah dai erähičči "enzimäzekse teoriettizekse astrofiziekakse", hosgi Carl Sagan kuvai händy sežo jälgimäzekse tiijollizekse astrologikse.
Kepler oli Grazan yliopiston matemuatiekan professor, tsuari Rudolf II:n hovimatematikku, da generualu Albrecht von Wallensteinan hoviastrologu. Omassah uran allus Kepler oli Tyko Brahen assistentu.

Johannes Vermeer:
Jan Vermeer libo Johannes Vermeer van Delft (1632 Delft - 1675 Delft) oli hollandielaine taidehmualuaju. Häi on Rembrandtan kel tundietuimbii Hollandien kuldukavven mualuajis. Vermeeran kuulužin tevos on "T'urbuanupiähine tyttö".

Johnny Ramone:
Johnny Ramone (oigiel nimel John William Cummings; 8. ligakuudu 1948 Long Island, New York – 15. syvyskuudu 2004 Los Angeles, Kalifornii) oli punk rock -joukkoveh Ramonesan gituaristu. 
Johnny Ramone soitti bändilöis jo 1960-luvul, ezimerkikse Tangerine Puppetsas, kudamas oli tulijois Ramones-jäzenis sežo Tommy Ramone (Thomas Erdelyi). 
Muuzikallizen uran ližäkse Johnny Ramone ozutteli monis fil'mois da televideniiprogrammois (mm. Simpsonois). 
Johnny vallittih Rolling Stone -žurnualan kaikkien aijoin gituaristu -iänenannos sijale 16.

Jonathan Swift:
Jonathan Swift (30. kylmykuudu 1667 - 19. ligakuudu 1745) on anglo-irlantilaine kirjuttai, filousofu, runoilii da yhteiskunnalline vaikuttai. Enne kaikkie häi on tundiettu satiirizes allegories "Gulliveran matkat" (1726). Häi on kirjutannuh läs 150 prouzutevostu da 280 runuo.

Jordanii:
Jordanan hašemitoin kuningaskundu (arab. المملكة الأردنية الهاشمية‎) libo Jordanii (arab. الأردن) – arabilaine valdivo Lähizes Päivännouzus. Jordanii rajoittuu Sirienke pohjazes, Irakanke koillizes, Saudi-Arabienke päivännouzus da Izrailanke da Palestinanke päivänlaskus. Jordanii rajoittuu Izrailinke da Palistinanke Mustumeren rannoil, Izrailanke, Saudi-Aravienke da Egiptanke Akaba-lahtes. Muan pinduala on 92  300 km². 90 % muadu on hiekkumua. Piälinnu on Amman. Rahvahan lugumiäry on 6  259  932 hengie.

Jorge Luis Borges:
Jorge Francisco Isidoro Luis Borges Acevedo ( audio bɔrhɛs) (24. elokuudu 1899 Buenos Aires Argentina – 14. kezäkuudu 1986 Geneve Sveizarii), kudai lyhendi kirjailijannu omassah nimen muodoh Jorge Luis Borges, oli Argentinan kuulužin nygykirjailii. Häi oli kirjastonhoidai, kirjalližuskriitiekku dai runoilii.
Borgesan ruadamine kirjastonhoidajannu nägyy hyvin hänen tevoksis: net ollah tävvet viittavuksii tovellizih da keksittylöih lähtehtevoksih da auktoritietoih, da net kyzelläh tavan mugah älyllizii, kirjalližustiijollizii libo teolougiellizii kyzymyksii kaunehkirjallizes formuatas. Borgesan novellois on äijy juumorua.

Josif Stalin:
Josif Vissarionovič Stalin, tovvelline sugunimi – Džugašvili () (9. (21.) talvikuudu 1879 Gori,Tiflisan gubernii, Ven’an imperii – 5. kevätkuudu 1953 Volinskoje, Moskovan aloveh, Ven’an SFNT, Nevvostoliitto) oli ven’alaine vallankumovusmies, nevvostolaine valdivomies, poliitiekku, generalissimus. Stalin oli Nevvostoliiton kommunistizen partien enzimäine piäsekretari (1922-1953) da Vladimir Leninan jatkai Nevvostoliiton johtol. Stalinal oli rajatoi valdu.
Roinduperiä myöte Stalin oli gruuzielaine da hänen muaman kieli oli gruuzii. Nuorennu häi tuttavui marksilaižuoh, sendäh hänet eroitettih školas. Hänes rodih aktiivine kommunistu. Häi toimi Ven’an syväinvoinan aigua sego poliittizennu sego vojennoinnu komandirannu. Nevvostoliiton enzimäzen johtajan Leninan kuolduu algavui valdutora, kuduan Stalin voitti.
Stalinan aigua Nevvostoliitos oli ičevaldu. Valdivo kovah tarkasti yhteiskunnan elaijan kaikkii puolii. Sil aigua rikottih ristikanzoin oigevuksii da vällii, muaspäi työnnettih kanzat. Monet ristikanzat työnnettih tyrmäh da pakkoruadoh. Oli perustettu gulag-järjestelmy. Monet ristikanzat kuoltih nälgäh vuozinnu 1932-1933 da repressielöih.
Stalin pidi tevvollistamizen da muatalovuon kollektivoičemizen. Suuren kodimualazen voinan jälgeh Nevvostoliitos rodih Yhtysvaltoin rinnal muailman vedäi supervaldu, mi vei kylmäh voinah.

Jouhelo:
Jouhelo ("Anas acuta") on sorzien heimoh kuului lindu.
Muut nimet.
Lindu tunnetah karjalan paginluadulois nämmil nimil:
Kogo da nägö.
Piduhus: 51-62 cm<br>
Siibien agjuväli: 79-87 cm<br>
Paino: 0,9-1,1 kg

Jouhikko:
Jouhikko on vahnu jouzisoitin. Jouhikos on olluh perindöllizesti kahtes nelläh kieldy, da sen iäni on aiga hil'l'aine. Se viritetäh tavan mugah kui viulu (eADG). Altojouhikko on viritetty tavallistu jouhikkuo oktaavin madalembale.
Kai jouhikot ollah tavan mugah oldu soittajien ičen luajittuloi, mugai net ollah oldu eri kogozet da muodoizet. Piduhuttu on olluh 40-80 cm, levevytty 14-19 cm da sangevuttu 4-9 cm. Materjualoinnu on olluh koivu, leppy, pedäi da kuuzi. Jouhikkolois on käytetty jouhi-, jiändeh-, plastiekku- da metallukielii. Harakternoin jouhikon šuhizijan iänen suau hevon händyjouhis azuttuloil kielil. 

Joučen:
Joučen () on sorzien heimoh kuului lindu.
Kogo da nägö.
Piduhus: 140-160 cm<br>
Siibien agjuväli: 220-240 cm<br>
Paino: 6,5-11,5 kg

Jovensuu:
Jovensuu () on linnu Suomen Pohjas-Karjalas. Linnas eläy läs 75 000 hengie. Jovensuun nuaburit ollah Il'manči, Kontiolahti, Lieksa, Riäkkylä ja Tohmajärvi. Linna joven suuh rodihes v 1848, aivembah linnua Pielisjoven iäreh jo rištikanzua azettavui. 1500-luvul Valamo monasterin azukkahat venehel jogie myö souvettih Luadogalpäi da pravoslavien tsašouna da monasteri nossettih Kuhasaloh.
Jovensuus on Päivännouzun yliopisto, Karelia-ammattikorgieškola da ammattiškola, muzikkie opastetah Konservatorios da mužikkiškolas. Jovensuu on äijy kulturalline linnu, karjalažtu pruažniekkua da muudu tapahtumua on kezäl da talvel. Jovensuu sijaiččou Pyhäselkä järven rannal, kunne lasgov Pielijogi jagau linnan kahteh ozah.
Jovensuun piämiehekse on vuuvvennu 2010 vallittu Kari Karjalainen.
Jovensuu sai uuven flagun vuuvennu 2008, Leea Wasenius pluajiruinnu.
Histourii.
Ammuin jo kivikauvel Nygy-Jovensuun alovehel elettih ristikanšat. 1500-luvul pravoslavit nossettih Kuhasaloh Valamon monasterin skiitta, min ruoččit hävitettih 25-vuodisen voinan sešo pitkyn toruannan aigah. Jovensuu-hieru rodihes Ruotsin vallan aigah karttoloih, sih aigah Kontiolahten ker rippui. Tsuari Nikolai I nosti hierun kohtah Jovensuu-linnua vuuvvennu 1848.
Luterilaine da pravoslavnoi piäkirikkö seišotah piäkkäh Jovensuun keskustua katkuavan Kirkkokaduloin päis da samal kerdua keskustua eli ruudukuavua vaztakkahazil puolil. Idän da lännen kiriköt kačcotah toine toizeh ylähäkkäl linnua. Kirkkokavun lounapiäs seizou luterilaine piäkirikkö, Jovensuun kirikkö, se on pluaniruitu uuvven gotiikan tyylih. Keskustan alovehel on vie 4 muudu luterilastu kirikkyö: Pielisensuu Niinivuaral, Noljakka, Rantakylän kirikkö da Utran puukirikkö. Kirkkokavun pohjoispiäs on pienel mäel Jovensuun pravoslavnoin piäkirikkö, Pyhän Nikolaoksen kirikkö. Se on perindehelline pohjois-venäläne pravoslavnoi kirikkö, mis on ylen äijäl puudu nossettu da se roinnuhes vuuvennu 1887. Jovensuus on toinegi pravoslavnoi kirikkö. se on Pyhän Johannes Teologin kirikkö pravoslavnoin seminuaran lähil, byszanttilane arkitektuura. Lizäkse näidy seizou Jovensuun linnas uuzien alovehien sizäl nenga kymmene suurdu luterilasten libo pravoslavvoin kirikkyö, lizäkse moskeiju.
Jovensuus ollah Kaupunginorkesteri, Kaupunginteatteri da nygyaigane vuuvvennu 2005 avvattu kino Tapio.
Ystävyslinnat.
Jovensuul ollah:
Linköping, Ruočči
Tönsberg, Norju
Hof, Saksa
Vilna, Liettua
Lizäkse yhteisruadosibimus jälgimäzien linnoinker: Petroskoi, Sortaval da Suojärvi, Venäjä.

Juablokku:
Juablokku on juablokkupuun andin.
Juablokku on tervehelline syömine. Kypsänny sit on B1-, B2-, B6-, C- da E-vitamiinua sego, sanommo, kalsiumua, magnesiumua, kaliumua, pektiinua, ravindokuiduloi da flavonoidoi.
Juablokan mužavundua voi estiä limonan mehul.

Juankoski:
Juankoski () on Suomen linnu, kudai sijaiččou Pohjas-Savos. Juankosken susiedat ollah Juuka, Kaavi, Kuopio, Rautavaara da Tuusniemi.

Juhani Aho:
Juhani Aho, vuodeh 1907 sah Johannes Brofeldt, (11. syvyskuudu 1861 Lapinlahti — 8. elokuudu 1921 Helsinki) oli suomelaine kirjailii. Häi oli sada vuottu tagaperin Suomen kaikis enimäl lugiettu kirjailii, da händy piettih silloi "rahvahallizennu kirjailijannu". Vuvvennu 1911 ilmah piässyh "Juha" on Ahon piätevos da enimäl počitoittu romuanu. Intriigan puoles druamalline tevos sijoittuu päivännouzupuolizeh Suomen (Kainuh?) da Ven'an Karjalah nenga 1600-1700 aigoile. Kerdomus pohjavuu legendah naizes, kudai kadoi Ven'an puolele da tuli järilleh siepäi taloin lehmienke. "Juhas" on luajittu kaksi ouperua, moni ozutelmuversiedy da kolme fil'mua. Romuanan kiändi karjalakse Ljudmila Markianova. 
Toizii Ahon tevoksii ollah:
Pereh.
Ahon vahnembat oldih protopappi Henrik Gustaf Theodor Brofeldt da Karolina Fredrika Emelie Snellman, kudamil oli kaikkiedah kymmene lastu. Johannes libo Juhani oli lapsis vahnin. Eräs Juhanin pieni velli oli kirjuttai da rektoru Kaarlo Brofeldt.

Juice Leskinen:
Juhani Juice Leskinen (vuodeh 2006 Pauli Matti Juhani ”Juice” Leskinen, 'sanotah ', 19. tuhukuudu 1950 Juankoski, Suomi – 24. kylmykuudu 2006 Tampere, Suomi) oli suomelaine pajattai-pajonluadii, runoilii da kanzantaidoilii. Häi ruadoi dai kiändäjänny da kolumnistannu. Händy on kučuttu ”suomelazen rock-muuzikan tuattohuahmokse”.
Leskizen kaikkii tunnetuimat pajot ollah mm. ”Marilyn”, ”Syksyn sävel”, ”Viidestoista yö”, ”Musta aurinko nousee” da ”Norjalainen villapaita”.
Leskizen kirjallizes tuotandos oli runuo, lapsienkirjalližuttu, hengilöhistouriedu, suomendostu da monenjyttymiä kirjutustu eri lehtilöis da antolougielois. Kaikkiedah häi piästi ilmah kaksitostu runokogomustu, nelli lapsienkirjua da nelli muudu tevostu. Vuvvennu 1994 ilmahpiästetty "Äeti" ("Muamo") oli enzimäine kriitiekoloigi mielyttänyh runotevos, da sežo "Kosket" otettih hyvin vastah.

Julgine ala:
Julgine ala libo julgine sektor tarkoittau kanzantalohuon vuittii, kudai on valdivoloin libo munitsipaliettoin omistukses. Julgizeh sektorah lugietah valdivoloin da munitsipaliettoin varzinazen toimindan ližäkse mm. julgizet fondat da valdivonyhtivöt. Julgizen sektoran varat tullah enimyölleh nalogois. Läs kaikkiel muailmas julgine sektor nähtäh parahakse tavakse todevuttua järjestys da turvalližus, muga kui oigevuslaitos, politsii da armii. Tavan mugah julgizeh sektorah kuuluu äijy toiziigi ruadoloi: vuitti opastukses, tervehyönhuollos da ymbäristönvardoičukses, daže tevollizuos, semmite puolistustevollizuttu sego tiijoitus-, aijanvietto- da liikendehtoimindua. 

Jumal:
Jumal, Jumalus libo Jumalolendo on käziteh, kudai tavan mugah tarkoittau yliluonnollizii olendoloi, kudamien uskotah halliččijan mm. luonnonvägie da ristikanzoin ozua. Uskondot voi jagua sen mugah, kui äijy jumalua libo jumalatardu net palvotah. Monoteistazet uskondot käzitetäh tavan mugah vaiku yhten jumalan olemasolon, ku politeistazet uskondot uskotah monih jumalih. 
Sanan alguperä.
Sanal jumal on vastinehii baltiekkumerensuomelazis kielis, sežo mordvas jon- (jondol 'tulenišku, jumalan tuli) da marin kieles jumo 'taivas, ylijumal'. Duumaijah, ku sanan tagan ollus sanskritan sana dyumān (merkiččöy 'kirkas, valgei, taivahalline'), kudai oli yksi ammuzen hindien jumalan nimi. Tämä sana olis tulluh suomiugrilazih kielih eräs tuhat vuottu tagaperin konzu rahvas oldih kosketuksis Azies eläjien indoeuroppalazienke. Sanotah, ku vahnin kirjalline tiedo täs baltiekkumerensuomelazes sanas on muinasnorveegielazes matkukuvavukses vuvvel 1026. Sit sanotah, ku bjarmien libo karjalazien muas oli pyhäs kohtas Jómalin pačas.
Jumalkäzitykset.
Teismu libo "jumalusko" on käzitys kudaman mugah on olemas persounalline, vaikuttai jumal. Politeismu libo "monijumalallizus" on käzitys, kudaman mugah jumalii on moni. Monoteisman libo "yksijumalallizuon" mugah on vaiku yksi jumal. Deismu on käzitys, kudaman mugah jumal ei kaikkevuon luajittuu ole puutunuh sen kehitykseh libo käzitys, kudaman mugah jumal on kaiken algusyy. Panteismu libo "kaijumalallizus" samastau jumalan muailmankaikkevuon kel.
Sanua ateismu libo "jumalattomus" käytetäh libo viittuamah nägemyksih, kudamien mugah jumalua libo jumalia ei ole olemas libo käzityksih, kudamis ei ole käzitysty jumalan olemasolos. Agnostisizmakse kučutah nägemysty, kudaman mugah ei voi sanuo, ongo jumalua libo jumalia olemas.

Junokerttuli:
Junokerttuli ("Dendroica striata") on lindu. Se tavattih Suomes ezmästy kerdua 23.10.2008 Korppoon Utös.
Karjalankieline nimi.
Linnun karjalankieline täs artikkelis käytetty nimi on kiännetty suomenkielizes nimes "viirukerttuli". Suomen kielen sanan "viiru" voibi kiändiä karjalakse "juno" libo "juro".

Juonduvezi:
Juonduvezi tarkoittau vetty, kuduadu voibi käyttiä juomizeh. Juonduvezi on talovusvetty. Juonduvetty valmistetah enimyölleh magies vies libo pohjuvies, jogi- libo järvivies.
Magei vezi on luonnonvara. YK arvion mugah magien vien kulutus on kuuzinkerdustunuh jälgimäzen vuosisuan aigua. 884 miljonal ristikanzal ei ole käytös puhtastu juonduvetty. YK:n yleiskogovus miäräi heinykuus 2010, gu puhtas vezi on ihmisoigevus.

Jupiter:
Jupiter on päiväzensistieman planiettu. 

Jurmalu:
Jurmalu on suurin Latvien kurortu-linnu, se on Riigaspäi 25 (kahtenkymmenen viijen) kilometrin piäs. Jurmalas linnan ozat (Priedaine, Lielupe, Bulduri, Dzitari, Majori, Dubulti, Jaundubulti, Pumpuri, Melluži, Asari, Vaivari, Sloka, Kauguri, Kemeri) sijoituttih toine toizele jälles Baltiekkumeren randua myöte. Kogo linnu on 32 (kolmiekymmendy kahtu) kilometrii piduhuttu da 3 (kolmie) kilometrii levevytty. Kaikkien linnan ozien kauti menöy raudutie, ajellah autobusat, menöy merenrandua myö čoma kävelystie. Jurmalah rahvastu muanittau meren valgei hiekkurandu, pedäikangahan veres ilmu da minerualuvien dai minerualulijan nouzemat. Ennevahnas sil merirannal oldih kalastajien eländykohtat. Jällespäi nygözen Dubultin kohtah ruvettih nostamah kezämökkilöi da luadimah kezoituskohtii. Kemerin minerualuvien nouzeman rinnal avavui ven’an kurortu. Nygöi Jurmalu on čoma nygyaigaine linnu. Kaikin tietäh Dzintarin kontsertuzualan, kuduas pietäh muuzikku-da juumorufestivualiloi.

Juusto:
Juusto on syömine, kudai on luajittu hapannuon fermentoin da hapanmajon bakteerieloin avul hapatetus maijos libo eriluaduzien maidoeinehien sulattamine sulattamizien suolien avul.
Syömisarvo.
Juustos on korgei miäry proteinua (läs 25%), maidorazvua on (läs 60%) da minerualuainehii on (läs 3,5% paiči suolua). Juuston proteinat sulatetah parembi migu maijon proteinat. Juuston ekstraktuainehet hyvin vaikutetah syömizensulattamizien rauhnoih, kiihtetäh syöndyhimuo.
Syömiseinehet, kuduat ollah juustos, sulatah organizmal pošti kogonah (98-99%). Juustos ollah vitamiinua A, D, E, B1, B12, PP, C, pantotenoin happameh da muudu.
Juusto on kui vägevynnyh maido: sie ollah proteinua, razvat, minerualuainehet samas miäräs, kuigi maijos. Juustos on korgei miäry kaltsijua da fosforua, kuduat ollah hyvis välilöis.
Lajittelu.
Sičužnoit juustot.
Luadimizen tehnolougien mugah juustot ollah kovat, pehmiet, rassalizet da sulatut.
Sičužnoi fermentu (renninu, himozinu) on syömizensulattamizen fermentu, kudai on kui ristikanzas, mugagi žiivatois. Sičužnoi fermentu käytetäh, ku luajita maijos ruahtuo.
Vuvvekse 1999 läs 60% kovua juustuo Yhdysvallois da läs 80% juustuo muailmas luajittih jo renninan avul.
Rassalizet juustot.
Nämä juustot kypsetäh da säilytetäh rassalis. Niilöil ei ole kuordu, loukkozet ollah pienet, juuston taigin on rapakko, razvumiäry on 40-45%, suolua - 7% (Osetian juusto, suluguni, brinza da muudu).
Rassalizet juustot ollah pahmiet da kovat. Jevropas suvaijah gretsien Feta-juustuo, kuduas razvumiäry on 50% da enämbi. Nämmii juustoloi luajitah kozan maijos.
Sulatut juustot.
Sulatut juustot ollah magiet, pastanmoizet, galbassuzet, konservoitetut, grigriboinke, laukanke, lohenke, gretsien oriehoinke.
Плавленые сыры, являясь продуктом вторичной переработки, упакованные в фольгу или в герметичные упаковки, имеют более долгий срок хранения, менее чувствительны к перепадам температур. Это позволяет увеличить сезон продаваемости плавленых сыров и районы его распространения.

Jyrgil:
Jyrgil () on vahnu karjalaine kylä, kudai on Vieljärven poselenies Priäžän kanzallizes piiris Karjalan tazavallas.
Tiijot.
Kylä sijaiččou Vieljärvi-järven pohjasrannikol, P21-dorogan varres. 
Eläjät.
Vuonnu 2013 Jyrgilän kyläs on virallizesti elänyh 37 hengie. 

Jyrgil (Anus):
Jyrgil () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Se sijoittuu Mägriänjoven rannal.

Jyrksuari:
Jyrksuari () on kylä Kondupohjan piiris Karjalan tazavallas Ven'al.
Se kuuluu Hirvaksen kyläkundah. Se on histourien mustomerki.
Kylä sijoittuu Petroskoi–Hirvas – dorogal.

Jyškyjärvi:
Jyškyjärvi () on poselenii da kahten sih kuulujan kylän nimi (Vahnu da Uuzi Jyškyjärvi) Kalevalan kanzallizes piiris Karjalan tazavallas Ven'al.
Jyskyjärvel oli kaikkiedah 1300 eläjiä, kudamis 2/3 karjalazii.
Jyškyjärvi oli histouriellizesti Arhangel'skoin gubernien kundu Vienan Karjalas Ven'an imperies.
Nygöine Jyskyjärven poselenii.
Jyskyjärven poselenies on kolme kohtua, kus eläy rahvastu: Vanhan Jyskyjärven kylä sego Uvven Jyskyjärven da Kepan pos'olkat.
Jyškyjärvi.
Jyškyjärvi libo Vahnu Jyškyjärvi on kunnan haldivolline keskus. Se on sijoitunnuhes Čirkkakemijoven da Kemijoven yhtyikohtas 118 kilometrii piirikeskuksespäi Kalevalaspäi liideheh. Se on perindön mugah rakendettu karjalaine joven varres olii kylä, kuduas taloit on nostettu pitkin joven randua ikkunat randahpäi. Jyskyjärves on vie joven yli srojittuloi rippujii sildoi, kuduat yhtistetäh joven suariloi mandereheh. Jyškyjärven kirikkö on nostettu vuonnu 1998.
Jyškyjärvi kuuluu Vienan runokylien joukkoh. Vuonnu 1905 kyläs oli 107 taloidu da 626 eläjiä. Jyškyjärveh kävyi mondu runokeräjiä 1800-luvul. Enzimäzenny Jyskyjärves vieraili Jaakko Fellman. Elias Lönnrot kävyi kyläh vuonnu 1835. Myöhembä alovehel kerättih ainehistoloi Berner, Genetz, Basilier ja Meriläinen.
Uuzi Jyškyjärvi.
Uuzi Jyškyjärvi sijaiččou seiččie kilometrii Vahnas Jyskyjärvespäi päivännouzupuoleh. Se on Kemijoven rannale perustetun raududorogan ymbäri roinnuhes pos'olku. Raududorogua myö piäzöy Suojärveh.
Jyškyjärven histourielline kundu.
Arhangel'skoin gubernien Jyškyjärven kundu sijaičči Čirkkakemijoven vezistöalovehel da sih kuului Nuokkijärven da Kemijoven väline aloveh. Jyškyjärven kunnan kylii oldih Jyškyjärvi (nygöine Vanhu Jyškyjärvi), Suopassalmi, Lukanniemi ja Piismalahti. Vuonnu 1907 kunnas oli 1066 eläjiä, kudamis 1060 oli karjalastu. Jyskyjärven kundu lopetettih vuonnu 1920 da sen aloveh liitettih Uhtuan piirih. Nygöi endizen kunnan alovehtu ollah Jyskyjärven da Borovoin kunnat.

Jäiččy:
Jäiččy on moneh eri tabah käytös olii ristikanzan syömine. Pädevinny da puaksumbah toizii sydävinny ollah kanan jäičät, vaiku kai linduloin jäičät ollah syödävät. Paiči sidä syödävinny ollah erähien reptilieloin jäičät (ezimerkikse čerepuahan).
Kanan jäičän syömisarvo.
Jäičäs on jäičän valgijaine da žoltušku. Žoltuškas on proteinua, mugai razvua da holesterinua. Jäičän valgijazes on 90% vetty da 10% valgijastu. Jäičän kuoren, valgijazen da žoltuškan massan väli on läs 12:56:32.
Lajit.
Enimyöte syvväh kanan, sorzan da hanhen jäiččii. Syvväh sežo ind'ukan, peldokanan, strausan da toizien linduloin jäiččii.
Erähien kandoin kanat annetah erivärizii jäiččii. Jäičän väri ei vaikuta sen syömisominažuoksih. Ven'al da Amerikas kanan jäičät tavan mugah ollah valgiet da beževoit, Anglies net ollah maksankarvazet.
Kanan jäičan markirovku.
Nygyaigazen Ven'an standartoin mugah markirovku pidäy olla jogahizel jäičäl, kudai on suattu siibikarjanfabrikas. Enzimäine merki markirovkas merkiččöy säilyttämizen aigua:
Toine merki markirovkas merkiččöy jäičän kategouriedu. Kategourii rippuu jäičän massas:
Mugai markirovku "CB" pannah jäičile, kudai on syömisjäiččän korgevin kategourii, a "D1" jäičile, kuduat ollah enzimäzen kategourien diettujäiččii.
Kaččomattah kategourieh, jäičän luadijat voijah andua jäičile mieldykiinnittäjiä ominažuttu. Ezimerkikse on olemas jäičät, kudualoil ollah kirkkahat žoltuškat libo kaksi žoltuškua, jäičät, kuduat ollah rikastetut selenal libo jodal.

Jänisjärvi:
Jänisjärvi (Suuri Jänisjärvi) on Ven’an järvi, kudai sijoittuu Karjalan tazavallan Sortavalan piiris, se kuuluu Luadogan järvenalah.
Järves on 43 suardu, kudamien yhtehine pinduala on 1,5 km². Net sijoitutah lähäl randoi, paiči kolmie suardu, kuduat ollah järven keskiozas.
Rannat ollah korgieloi da kivizii, niilöil kazvau havumeččii. Järveh laskeh läs 20 piendy jogie da ojua, ezim. Juuvanjoki, Veljäkanjoki, Sarkajoki, Soanjoki, Leppäoja. Järven suviozaspäi virduau Jänisjoki.
Järven pinduala on 174,9 km², piduhus – 18,2 km, levevys – 15 km, randuviivan piduhus – 98 km. Sen keskisyvys on 11,6 m, syvin kohtu on 57 m.
Järves kazvau kažl’ua, enimyölleh lahtilois. Järves on riäpöidy, siigua, ahvendu, matikkua, haugii, särgii, kiiškoidu.
Järvi jiädyy kylmykuun puolivälis, avavuu oraskuun puolivälis.

Jänišpuoli:
Jänišpuoli () on vahnu karjalaine kylä, Karjalan tazavallan Kondupohjan piirin Jänišpuolen kyläkunnan haldivolline keskus.
Kylä sijoiččou Suunujoven suus, 12 kilometrin piäs Kondupohjaspäi.
Kylä muanittih enzimäzen kerran vuvvennu 1563. Kyläs on keskiškola, kul’tuurutaloi, feršalipunktu, torpukazvastustalovus, žiivatankazvatandukompleksu.
Enne vallankumovustu kyläs oli kirikkö (). Vuvvennu 2008 täs rakendettih kirikkö ().
Jänišpuoles on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu.

Jänöi:
Jänöi on meččyelätti. 
Leviendy Karjalas.
Karjalas jänöit eletäh kaikkiel, yhtelläh enimyölleh suvaijah nuorien kuuzikkoloin reunoi, meččii jogiloilluo, suoloin da niittylöin agjoi. Karjalan suvipuoles jänöidy on enämbi, migu pohjazes.
Ulgonägö.
Jänöi painau nelli-viizi kiluo, sen rungan piduhus on enämbi 50 sentii. Jänöi ylen hyvin maltau juoksendella syviä lundu myöte. Talvel jänöi on kogonah valgei, kezäl sen turki on muzavanruskei. Korvien n’okathäi ollah ainos mustat, händy ylöpuoles on valgei. Jänöi vaihtau turkin kaksi kerdua vuvves: keviäl da sygyzyl.
Syöndy.
Syömizien ečos jänöi on aktiivizembi huondeksel da illal. Talven aigua jänöi enimyölleh syöy lehtipuuloin vezua: huavan, pajun da koivun. Lumettomuon aigah sen syömizenny ollah heinykazvit: šaraheiny, vil’l’ukazvit, imiččy da äijät muut. 
Kiimuaigu.
Jänölöil enzimäine kiimuaigu on kevätkuul. Jänöil rodieu 2-8 poigua, net rodivutah oraskuul. Emäjänöi imettäy niidy kaikkiedah kymmene päiviä. Tämän jälles jänöi ruvetah syömäh iče. Syvväh net heiniä.
Lugu Karjalas.
Vuozi vuottu jänölöin lugu vaihteleh. Elätin luvun vähenemizeh vaikutetah pedoelätit, semmite ilves da pedolinnut, paha siä da sen periä tartunuot tavvit. 
Vuvven 2014 tiedoloin mugah Karjalas on 87 tuhattu jänöidy. 

KHL:
KHL (ven. "Континента́льная хоккейная ли́га (КХЛ)", "Kontinental'naija hokkeinaija liga (KHL)", angl. "Kontinental Hockey League", karj. ""Kondinentalline hokkei liigu"") on rahvahienväline euraazine jiäkur'oin ammattiliigu, kuduan kai 28 joukkovehtu kižatah piäaziellizesti Ven'al, a myös ližäkse yksi joukkoveh Kazuakstanas, Horvuaties, Latvies, Slovakies, Suomes da Valgo-Ven'al. KHL:iä pietäh generalisesti muailman toizekse parahimbannu jiäkur'oisarjannu, NHL:in jälgeh. Joukkovehet on juattu kahteh konferensieh, kuduat on ielleh juattu kaikkiedah nelläh divizieh. Leviemispluanoi on myös muijale Jevrouppah da Kitaijah.
Joukkovehet.
Päivänlaskukonferensii
Päivännouzukonferensii
Endizet seurat.
Ielleh olemas olijat seurat (likvidiiruitut)
Sarjutazon alendetuh
KHL:n premiet da kunnivonindikatsiet.
KHL-kavven piättiekse juatah premiet kavven parahimile kižuajile, treniroile da joukkovehile.
Joukkovehien premiehet
Hengikohtallizet premiehet

Kaalamo:
Kaalamo on Karjalan tazavallan Sortavalan piirin pos’olku. Se on Kaalamon kyläkunnan haldivolline keskus.
Pos’olku sijoiččou 35 kilometrin piäs Sortavalaspäi pohjazeh. Tiäpäi voi piästä Ruskealan mramorukarjierah. Pos’olku sijoittuu 12 kilometrin piäs rajaspäi Suomenke.
Nähtävykset.
Pos’olkas on histourien mustomerki – Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.

Kabo Verde:
Kabo-Verden tazavaldu on valdivo Päivänlasku-Afriekas. Se sijaiččou Atlantan meren Vihandas niemes. Vihandan niemen suaristoh kuulutah 10 suurdu da 8 pindy suardu, kuduat sijoitetah Atlantan valdumeren keskiozas päivänlaskuhpäi Senegalaspäi. Virrallizet kielet ollah portugalien kieli da kaboverdianu. Valdivon piälinnu da suurin linnu on Praja. Muan pinduala on 4033 km². Rahvahan lugumiäry on 523 568 hengie.

Kagrukiiseli:
Kiiseli, kagrukiiseli 
Kiiselit ollah tavallizembii tundiettuloi karjalazii syömizii. Kiiseli on studeninkaldaine syömine, kartohkujauhos libo vil'l'ois suadavu (kagru, ruis, nižu, liinu, herneh).
Muigei vil'l'ukiiseli (erähis lähtehis: ”ven'alaine kiiseli”, ”valgei kiiseli” on studeninkaldaine omapäine, toizekse syödävy syömine, kudaman suajes hapaitetah suurimat libo kagru-, ruis-, nižujauhot vedeh. Ven'an rahvahan syömine, kudamas lähti sana kiiseli. Ruis-, kagru- da nižukiiselin syvväh m'ouduvienke, maijonke libo voinke. Hernehkiiselii (mavutoi, kiižata) syvväh lihaliemenke. Kagru-, ruis-, nižukiiselin luajitah tahtahas libo kiižois. Kartohkujahos luajittuh muarju-da puunandimien kiiselih verraten, kudamua syvväh jälgisyömizenny libo juvvah juomizennu, jauhokiiseli on omapäine syömine. Nygyaigazet kokit pietäh sidä ezmäzenny syömizenny (notkiennu olles) libo pudronnu (sagiennu olles).
Magei kiiseli puunandimis da muarjois (toiči sanotah ”ruskiekse kiiselikse”) on magei, jälgisyömizekse sagiettavannu syödävy libo notkiettavannu kolmandeh vuoroh syödävy eväs. Se luajitah vereksis da kuivattulois muarjois da puunandimis da niilöin mehulois, herois, varen'n'ois, maidolois, kudamih ližätäh kartohku- da kukuruuzujauhuo, zuaharipeskuu da metty. Kiiseli varustuu ruttoh. Enimytteh kiiselilöih ližätäh zuaharii. Tavan mugah puunandin-da muarjukiiselilöi varustetah kartohkujauhol, maido- da mindualikiiselilöi luajitah kukuruuzujauhos. Varustetah libo valmehis kuivis einehis libo sevoittamal täyttielöi enne keitändiä. Vien da jauhon segaikäytändiä voijah olla želenkaldazet, notkiettavat da juuri notkiet. Sagevuos riippujen käytetäh omapäizenny jälgisyömizenny, jälgizyömizen painiennu libo juomizennu.
Kagrukiiseli.
Vie XIX vuozisual ven'alazien, ukraintsoin, valgoven`alazien, päivanlaskusluavilazien da Baltiekkumerensuomelazien rahvahien keskes kagrukiiseli oli suuris tietois. Tavan mugah kannateksel libo siemenvoil mavustettu kagrukiiselii syödih piäsyömizenny da leivänke. Yhtelläh pruazniekkustolih niškoih kiiselih ližättih metty da kaikenmoizii muarjoi, piettih sidä jo magiennu syömizenny. Ven`an Pohjazes kagrukiiselii sanottih ”vigon'alo”, ”razgon'a” , sendäh gu konzu sidä kannettih stolih, piirut-bualut oldih jo loppevumizillehpäi. 
Luajindu. Illas kagrujauhot pieksetäh vedeh, ližätäh leibymuijotus libo palaine mustua muigiedu leibiä. Yön aigah kiižat muijotah. Huondeksel lasketah žiitas läbi, ližätäh suolua da keitetäh pieksäjen kypsendässäh. Valmis keitto valetah syväh juodah libo kaunismal``l`ah da annetah vilustuo. Syvväh siemenvoinke libo mindualimaijonke. Ven`an Pohjazes hiilavua kagrukiiselii syvväh voinke, vilun – maijonke.
Kirjalližuttu.
Vilho Jyrinoja 1965: Akonlahden arkea ja juhlaa. Kansanelämän kuvauksia 2. SKS: Helsinki.<br>
Ilmari Manninen 1932: Karjalaisesta ruokataloudesta. – Karjalan kirja (toim. Iivo Härkönen). WSOY: Porvoo.<br>
Roza Nikolskaja 1990: Karjalainen keittiö. Pohjoinen: Oulu. (Karelskaja kuhna,1986)<br>
Aino Lampinen 1953, 2. p. 1978: Karjalainen keittokirja. Maakunnallisia ruokia ja niiden valmistustapoja. Karjalaisen Kulttuurin Edistämissäätiö: Joensuu.<br>
Pirkko Sallinen-Gimpl 2000, 2. p. 2009: Karjalainen keittokirja. Tammi: Helsinki.<br>
Pertti Virtaranta 1958: Vienan kansa muistelee. WSOY: Porvoo.<br>

Kairo:
Kairo (arab. القاهرة, al-Qāhira) on Jegiptan piälinnu. Se sijaiččou Niilan päivännouzurannal Pohjois-Jegiptas. Vahnu Kairo sijaiččou joven päivännouzus. Tämä linnan oza on hyvin eriluaduine. Päivylaskus Kairos sijoitetah haldivollizet taloit da nygyaigazet rakendukset. Päivännouzus ozas on äijy vahnua rakendustu da piäbuašn’u.
Linnu kazvau päivänlaskuh päi. Päivylaskus on muatalovusalovehet, kuduat liitytäh Nilah. Täsgi sijoitetah leviet kävelykujat da puistot. 
Kairos Nilan keskel sijaiččou suari Roda, kudual on muan vahnimat isluamilazet rakendukset, dvorču Manial, Kairon yliopiston gospitali da Gezira-nimine suari, kudual on posol’stvat da ulgomualazien kompuanien ezitystöt da nygyaigazet rakendukset.
Linnan rahvahien lugumiäry on läs 8 miljonua hengie, da se lugu ainos kazvau. Rahvas kylis muuttuu linnoih - Kairoh da sen lähizih suurih linnoih. Kiros on hyvin kehitetty turizmu. Suuri Kairo on Jegiptan turizman keskus. Kogo muailmas tundietut jegiptalazet piramidat sijoitetah Kairon linnanymbäristön lounuas Gizan reunal. 
Kairo on yksi Lähizen Päivännouzun ruadokeskuksis. Täs sijaiččou läs kolmas oza Jegiptan tevolližuslaitoksis. Piäalat ollah metallan muokkamine, tsementu- da poligruafinetevolližus, pertilomun, jallaččiloin, tabakoin da tekstiil’an valmistamine.

Kalačiirakko:
Kalačiirakko ("Sterna hirundo") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal voijah tarkoittua kalačiirakkuo libo lapinčiirakkuo ("Sterna paradisae"). Linnun tarkembi karjalankieline nimi on täh artikkelih näh kiännetty suomenkielizes sanas "kalatiira".
Kogo da nägö.
Piduhus: 34-37 cm<br>
Siibien agjuväli: 70-80 cm<br>
Paino: 100-145 g

Kalevala:
Kalevala on Karjalan da Suomen kanzalliseepossu. Sen on luadinuh Elias Lönnrot, kudai kirjutti mustoh karjalazii rahvahanrunoloi. Lönnrot työnytti runoloin kerävyksen vuvvennu 1828. Häi keräi runoloi Vienaspäi da vähäzen päivännouzu-Suomespäi. Runot on luajittuh kalevalazih runomiärih. Lönnrot on kohendelluh runoloin käzikirjutustu da luadinnuh yhtenäzekse tekstua. Häi on myös kirjuttannuh runoloi iče, gu juondeh olis yhtenäine. Suomenkielizen Kalevalan runot eivät sit ole sit muvvos, gu runonpajattajat saneltih net Lönnrotalle.
Kalevala algau muailman roindumifful. Sen mugah muailma on roinnuh sotkan munaspäi. Kalevala sanelou Kalevalan da Pohjolan rahvahan elämyä. Kerdomuksessa on monii piähengilölöi, tärgevin heis on Väinämöine. Kalevalan yksi kuulužimis kerdomuksis on sammon kiskondu Pohjolaspäi. Tevos piättyö hristianskoin uskon tulendah.
Merja Leppälahten mugah Kalevalal on olluh suuri merkičys suomalazen kanzallistunnon luadijandas. Se on vaikuttanuh äijäl taidoh da tiedoh. Leppälahten mugah tevos vaikuttau ainos vie nygysuomalazen ristikanzan duumaičendah, sežo niilöin, kudamat nikonzu ei lugiettu Kalevalua.
Histourii.
Kalevalan runoloin kerävys da ilmahpiäständy.
Suomelazet kiinnitettih mieldy vahnoin rahvahanrunoloin kerävykseh 1800-luvul. Tävelleh Turun Akatemian professoru Henrik Gabriel Porthan da hänen opastui Christfried Ganander kerättih kalevalastu sanastuo "Mythologia Fennica" -tevokseh jo 1700-luvul. Kajaanin alovehen douhturi Elias Lönnrot kierdi Vienan Karjalan alovehil keriämäs vahnoi runoloi. Lönnrot kierdi sežo Suomes, enne kaikkie päivännouzu-Suomes.
Kalevalan kiännökset.
Kalevala on kiännetty monile kielile. Ezmäzekse se kiännettih ruočikse vuvvennu 1841. Francien kielele se kiännettih 1845, ven’akse 1847, germuanikse 1852, vengriekse 1971, angliekse 1868 da eestikse 1891. Hos suomenkieline Kalevala perustuu karjalakse pajatettuloih rahvahanrunoloih, ga meni äijy vuottu, kuni Kalevalua ei piästetty ilmah karjalakse.
Karjalan Kielen Seuru piästi ilmah Kalevalan livvikse vuvvennu 2009. Kiännöksen on luadinuh Zinaida Dubinina. Varsinaiskarjalakse tevoksen kiändi Raisa Remšujeva, da se piästettih ilmah vuvvennu 2015. Kalevalasta on luajittuh sežo lastenkniigu "Koirien kalevala" vienankarjalakse vuvvennu 2010.

Kalevala (pos'olku):
Uhtua libo Kalevala (vuodeh 1963 asti Ухта, "Uhta") on Ven'n paikallizen hallindon mugahine poselenii da linnanjyttyine pos'olku Keski-Kuittijärven pohjassrannal Karjalan tazavallas Ven'an Federatsies. Vuvven 2010 laskendan mugah Kalevalas eli 4529 ristikanzua da poselenies kaikkiedah 4840.
Kalevala on Kalevalan kanzallizen piirin hallindokeskus. Piiris kaikkiedah eläy 8321 ristikanzua (vuvven 2010 laskendu). Alovehen toizii suurembii kylii ollah Jyškyjärvi da Luusalmi.

Kalevalan piirin linnoin da kylien luvettelo:

Kalevalan päivy:
Kalevalan päivy (, , ) - karjalan da suomen Kalevala-kanzalliseeposan kunnivokse pietty pruazniekku. Pietäh 28. tuhukuudu. 
Histourii.
Kalevala on karjalan da suomen kanzalliseepossu, yksi muailman kulužimmis eeposois. Rahvas ruvettih pidämäh pruazniekkua, sendäh gu suomelazile da karjalazile Kalevala on ylen tärgei kul’tuurutevos. Enzimäine Kalevan päivy oli pietty vuvvennu 1860.
1920-luvul Kalevalan päivy ruvettih pidämäh suomen flavun päiväs 28. tuhukuudu. 28 tuhukuudu vuvven 1978 algajen suomen haldivon käskyn mugah Kalevalan päivy on suomen da karjalan kul’tuuran pruazniekku.
Pruazniekan pidämine.
Tänä piän Suomes da Karjalas joga vuottu pietäh Kalevalan karnavualu: pihal rahvas kävelläh kost’umois, pietäh teatruozutelmat eeposan mugah da muuzikualline pajomarafonu. 

Kalii:
Kalii Mendelejevan sistiemallizen järjestyksen mugah on enzimäzen joukon nelländen periodan alguaineh. Sen atomunoumer on 19. Sidä merkitäh K (). Prostoi aineh kalii on pehmei metallu. Sen väri on valgei da hobjankarvaine.
Luonnos kalii löydyy vaigu yhtestehis muuloinke alguainehienke, ezim., merivies da monilois minerualois. 
Nimen histourii da alguperä.
Kalien yhtistehii käytetäh muinazis aijois algajen. 
19. kylmykuudu vuonnu 1807 anglielaine hiimiekku Devi ilmoitti kalien eroittumizes da kuččui sen ”potasiekse” (lat. potasium, tädä nimie nygöigi käytetäh anglien, frantsien, ispuanien, portugalien da pol’šan kielilöis). Vuonnu 1809 L. V. Gil’bert tariči nimen ”kalii” (lat. kalium). Tämä nimi tuli germuanien kieleh, sit Pohjas- da Päivännouzu-Jevroupan moniloih kielilöih (ezim. ven’an kieleh) da ”voitti” merkin valličukses (K).

Kal’cii:
Kal’cii Mendelejevan sistiemallizen järjestyksen mugah on toizen joukon nelländen periodan alguaineh. Sen atomunoumer on 20. Sidä merkitäh Ca (). Prostoi aineh kal’cii on pehmei metallu. Sen väri on valgei da hobjankarvaine.
Nimen histourii da alguperä.
Alguainehen nimi tuli latinan sanaspäi ”calx”, kudai merkiččöy izv’oskua da pehmiedy kivie. Tädä nimie tariči anglielaine hiimiekku Hemfri Devi.
Kal’cien yhtistehii, izvestikivie, mramorua da gipsua (sežo izv’oskua, kudai on izvestikiven poltamizen tuoteh), käytetäh srojimizes jo ylen kodvan. XVIII-vuozisuan loppussah hiimiekat duumaijah, gu izv’osku on prostoi alguaineh. Vuonnu 1789 A. Lavuazje arbai sen yhtysalguainehennu. 
Löydö luonnos.
Kal’cii välläs muvvos ei lövvy luonnos. Sidä on äijy muankuores: se on 5. sijal kislorodan, kremnien, al’umiinien da ravvan jälles. Merivies kal’ciedu on 400 mg/l.

Kambodža:
Kambodžan kuningaskundu - valdivo Liideh-Aazies. Se sijaiččou Indokitain niemimual. Piälinnu on Pnompen’. Muan pinduala on 181 000 km². Rahvahan lugumiäry on 15 miljonua hengie (80% rahvastu on khmerat). Vuvves 1993 algajen Kambodža on konstitutsielline monarkia, valdivon piämies on kuningas. Kambodža rajoittuu Vietnamanke päivännouzus, Laosanke pohjazes, Thaimuan luodehes.

Kamerun:
Kamerun, virrallizesti Kamerunan tazavaldu on valdivo Keski-Afriekan päivänlaskus. Lounuas se rajoittuu Atlantan meren Bonni-lahtenke. luodehes se rajoittuu Nigerienke, pohjazes da koillizes Čadanke, päivännouzus Keski-Afriekan Tazavaldanke, suves Gabonanke, Kongon Tazavaldanke da Ekvuatouriellizen Gvineinke. Virrallizet kielet ollah frantsien da anglien kielet. Piälinnu on Jaunde. Suurimat linnat ollah Jaunde da Duala. Muan pinduala on 475 442 km². Rahvahan lugumiäry on 20 549 221 hengie.

Kandeleh:
Kandeleh (vie muvvos kannel) on karjalaine da suomelaine kanzalline näppäilykielisoitin, yhty roduu gusl’anke, on hyvin tundiettu Baltiekkumeren alovehel.
Rakendeh da histourii.
Kandeleh on kielisoitin. Sen piäozat ollah puuhine rungo da jouhilois, jiändehis libo ravvas luajitut kielet.
Enzimäzet soittimet oldih viizikielizet, da niilöin rungo kaiverdettih puus, yhtes libo kahtes palas. Kahtes ozas luajitus kandelehes oli rungo da kanzi. Kandelehen luadimizeh käytettih kuustu, mändyy, huabua da leppiä. Kandelehen vakku oli luajittu lepäs, kielien varret – koivus, kielet – jouhes. Laudoi rungon azumizeh ruvettih käyttämäh 1800-luvul.
Nygözet kandelehet voibi jagua pienih (alle 15 kieldy) da suurih (kai 39 kieldy).
Kandelehen kielih aijemba käytettih hebozen jouhiloi, ga jo 1700- ja 1800-luvul oldih käytös raudukielet. "Vaskikandeleh" tarkoittau kandelehtu, kuduan kielet ollah vaskes. Kazvoi kielien miärygi. Puaksumbi käytettih 5-, 10-, 12- da 16-kielisty diatonistu soitindu. Nygyaijas Karjalas on olemas kaksi kandelehen lajii: diatonine da hromattine. Diatonizel kandelehel soitetah vaigu rahvahallistu muuzikkua, hromattizel voi soittua kui rahvahallistu sit klassillistugi muuzikkua.
Hromattizen kandelehen luadii on Kalevalan runoloin keräilii Elias Lönnrot. Vuozinnu 1830-1840 häi luadi kaksi hromattistu kandelehtu, kudamis yksi nygöi on Suomen muzies.
Nygyaijas luajitah pikkolo-, prima-, al’tu- da bassukandelehet.
Vahnimat tovestukset kandelehsoittimis (ezimerkikse suomelaine "kandeleh", virolaine "kannel", latvielaine "kokle" "kuokle", liettualaine "kanklės" da ven'alaine "gusli") ollah Novgorodan sego Puolan Opolen da Gdańskan 900–1400-luvulpäi olijoi arheolougizii löydölöi.
Kandeleh nägyy da kuuluu kanzanrunohuos, da Kalevalas se on Väinämözen soitin. Suomelazes kantele–sanas on luajittu Kanteletar-nimi, kudai merkiččou suomelazien kanzallizien runoloin kogomustu, kuduan Elias Lönnrot keräi da piästi ilmoih kolmes ozas vuozinnu 1840—1841. Tar–suffiksu merkiččöu naispuoldu, toizin sanojen Kanteletar on Kandelehen tytär libo tämän soittimen soitandan muza-puolistai.
XX vuozisuan 30. vuozien alus V.P. Gudkovan tiijollizen tutkimusinstituutan fol’klouruozaston ruadajan ohjuamizen mugah neroniekat Kl’uhin da Jamščikov luajitah hromattizen kandelehen. Vuonnu 1936 Karjalas oli perustettu Kantele – valdivolline ansambl’u, kudaman johtajannu oli V.P. Gudkov.
Suomes 1970-luvus algajen ruadau Kanteleliitto. Jyväskyläs ruadau Suomen kandelehmuzei .
Kandelehensoittuo on opastettu Sibelius-Akademies Helsingis, nygözes Taidehyliopistos, omannu ainehennu vuvves 1987.
Nägevy panos hromattizien kandelehien luajindah pandih neroniekat Kl’uhin, Jamščikov, Kristal, Kuk, Čelombit’ko, Frolov, Smolin.
Kandelehel soitto.
Kandelehtu soitetah pidämäl sidä piduzin polvil libo stolal. Kanzanomastu kanneldu soitetah näppäilemäl kieliäi da jättämäl net puaksuh soimah, ga yhtelläh taidehsoitos käytetäh iänen sammutindu.
Kandelehel soittajes näppäilläh tavan mugah melodiedu oigiel käil, hurual käil soitetah madalil kielil. Puaksumbah kandelehet on viritetty diatonizesti. Viizikieline kandeleh on tavan mugah viritetty D-duurih (d–e–fis–g–a) libo vastavah mollih (d–e–f–g–a), ga tostugi viritysty käytetäh.
Kandelehel soitetah soluo, myödäh soitetah kanzallizen eeposan Kalevalan runoloin mugah.

Kandopaikku:
Kandopaikku (libo slingu) on kangas, paikku, lapsien kandamizeh niškoi.
Kandopaikkoi on käytetty äijis kul'tuurois jo vuozisadoi.
Paikkoi on eriluaduzii: yhtes kangaspalas azuttuloi (trikohizii da kuvottuloi paikkoi) libo, sanommo, nellikköpaikkoi, kudamis on nellikköpanielu da sih ommellut hiihnat. Toizis nellikköpaikois hiihnat ollah kaijat (mei-tai), toizis leviet (wrap-tai). Nämmis hiihnat pidäy siduo. Toizis nellikköpaikois voibi olla laput, kudamis suau hiihnoi kingiettiä (ring-tai).

Kannates:
Kannates () on hapattu maidotuoteh, kuduadu luajitah sliuhkois da hapatukses. Sen razvus on 10 – 58%. Kannates on hapannuot sliuhkat. 
Kannates on frantsien da slavjuanoin perindölline syömine. Nygyaijas tämä tuoteh on tundiettu monis mualois, sendäh gu luadie kannatestu on ylen kebjei. Sidä käytetäh ei vaigu einehtavarois, ga vie omaluaduzis nuamutuottehis.
Levittämine da nimistö.
Kannatestu pietäh ven’alazen, ukrainalazen da valgoven’alazen perindöllizen tuottehennu. Kannates on hyvin tundiettu päivännouzupuolen Jevroupan mualoisgi (Litvas, Latvias, Viros), endizis päivännouzupuolizes Germuanies, Vengries, Rumiinies da Moldavias, endizen Jugoslavien mualois, sego Suomes, frantsien sliuhkoin samanverdu. 
Frantsien sliuhkat libo kannatesvuahti-freš luajitah pasterizoittulois sliuhkois. Normandies sidä liћätäh kal’vadossah da luajitah painin kalah, midijoih da lambahanlihah näh; Luaran alangos sidä käytetäh liћättehenny. Puaksuh tuottehet smetana da crème fraîche - nimienke ollah yhtel pualičal da ollah luajittu yhtel yhtymäl. Puaksuh voi nähtä molemmat nimitykset yhtes pakuičukses. 
Kannates kulinuaries.
Päivännouzujevrouppalazes (ven’alazes, ukrainalazes da valgoven’alazes) syömizes kannates on enzimäzih syömizih tundiettuvin painin (ščih, borščih, sol’ankah, okroškah, rassol’niekkah dmi.), val’l’oloile, olan’n’oile, pel’menilöile, täytettylöile pippurilole. Hyvä syömine on keitettu nuori kartohku kannateksen da ukropan kel.
Puaksuh kannatestu käytetäh lihan da kazvoksien haudomizes. Ylen tundietut ollah karasit kannatekses, kannatekses ћuaritut ahvenat da havvit, sienet kannatekses – syömizet. 
Kannatestu liћätäh saluattoih (enne kaikkie vereksis kazvoksis luajittulois), sidä käytetäh perindöllizis ven’alazis syömizis majoniezasgi tuači: oliv’jes (on tundiettu kui «ven’alaine saluattu»), libo seldi turkin al – saluatas. Kannatestu liћätäh tahtahah, luajitah kannatesvoidu tortih näh. Puaksuh sidä pannah pudingoih da pastoksih. Tavalline jälgisyömine on kannates zuaharinke; kannatestu liћätäh ruahtoh da syvväh sidä pastettuloin juablokkoinke. 
Kannateksen luadimine.
Enne, konzu ristikanzu vie ei luadinnuh separatorua (konehtu, kuduan avul voi jagua tuottehen ozii), kannatestu luajittih nenga: hapannuol maijol otettih yläkerros da piettih se viluččazes paikas. 
Nygöi maido enzin separoijah (juatah sliuhkoikse da razvattomakse maijokse). Sit sliuhkoi normalizoijah (tämän processan avul luajitah pädeviä sliuhkoin razvuttu). 
Sit sliuhkat pasterizoijah, da liћätäh hapatustu. Konzu sliuhkat ollah happannuot, sidä vilustetah 8 °C:säh da jätetäh kypsenemäh sutkoikse. Tämän jälgeh kannates on valmis.

Kanuadanhanhi:
Kanuadanhanhi ("Branta canadensis") on lindu.
Kogo da nägö.
Piduhus: 90-105 cm<br>
Siibien agjuväli: 160-185 cm<br>
Paino: 2-6 kg

Kanuadu:
Kanuadu (; ) on valdivo Pohjas-Amerikas. Tämä on toizekse suurin valdivo muailmas. Sen randoi huuhtellah Atlantizen, Tyynimerien da Jiävaldumerien viet. Suves da luodehes Kanuadu rajoittuu AYV:n kel, koillizes ollah merirajat Danienke da päivännouzus Frantsienke. 
Muan pinduala on 10 991 km². Rahvahan lugumiäry on 2 930 050 hengie (2014). Piälinnu on Ottava. Virallizet kielet ollah anglien da frantsien.

Kanzalline teatru (Petroskoi):
Petroskoin kanzalline teatru on vuvvennu 1932 perustettu ainavo suomenkieline teatru Ven’al. Teatran johtajannu on Irina Šumskaja.
Repertuaru.
Teatras on ozutelmii suurel ozuttamol (300 kačondusijua) da pienel ozuttamol (60 sijua). Ohjelmistoh kuuluu suomelazii da ven’alazii, sežo toizien mualoin ozutelmii. Ozutelmii on suomen, karjalan da ven’an kielel. Suomenkielizis da karjalankielizis ozutelmis taritah ven’ankieline sinhronikiännös kuulokkehien avul.
Vierailijat.
Puaksuh teatras on ozuttelumatkas suomelazii teatruohjuajii, moizii kui Paavo Liski da Kaisa Korhonen da sie on ruadanuh äijän suomelastu ozuttelijua, heijän luvus Marko Tiusanen. Suomeh muuttanuzii teatran ozuttelijoi ollah Pauli Rinne da Jevgeni Haukka. Teatru äijy kerdua oli ozuttelumatkas Suomes.
Sijaičendu.
Teatru sijaiččou Petroskoin keskučas, Kirovin lagevol adressil Karl Marxin uuličču 19. Samas rakendukses sijaiččou tyttiteatru da Parižanka-koufeilu.
Tyttiteatran levol ollah raudučomendukset, kuduat ollah ylen tutut petroskolazile.
Johtajat da nygytilandeh.
Teatran johtajannu oli 2004-2010 Sergei Pronin. Vuvvennu 2010 teatral algoi jygei vaihe, konzu johtai Sergei Pronin oli työnnetty iäre. Se kuhkutti lähtemäh iäre merkiččijöi ozuttelijoi, kui Vieno Kettunen da Pekka Mikshijev, da muutgi ozuttelijat lähtiettih iäre. Uskottih, gu suomenkieline ohjelmisto on varavos, konzu uvvekse johtajakse pandih Arvid Zelandan. Ven’ankielizele Luova paja-ryhmäle annettih käyttöh kolmasoza aijas, da ohjelmistos otettih iäre kai suomenkielizet ozutelmat. Yhtelläh terväh Zeland kiändyi omah vahnah ruadoh, da heinäkuus 2011 johtajakse tuli enne sidä varajohtajannu olii Irina Shumskaja. Suomenkielizet ozutelmat jatkutah. Tilandehen kohendemizele avvutti silloi kul’tuuruministrannu olii Jelena Bogdanova, kudai pagizou suomekse da karjalakse.

Kapušta:
Kapušta (livvikse "kalan otettavu", ven’akse – ”ribolovka”) on kalan otettavu. Se on suuri luzikku libo labjaine rouno. Sil on pitky varzi da sih luzikkah on vältämättäh luajittu loukko.
Tarkoitus.
Karjalazet ollah kalamuagarit. Keitetäh kalarokkua puaksuh. Kalat da liemet hyö syvväh erikseh. Ezmäi särvetäh liendy, sit äski ruvetah sellittämäh kaloi. Kapuštan vuoh otetah kalat kalarokas, valutetah kalaliemi sen loukospäi. Syvvä otettuloi, kuivembii kaloi on äijiä parembi.
Uskomukset.
Kalat pannah juodah da niilöin piäle ripoitetah suolua, ku tuliel aigua puuttus hyvin kalua. Sit ku karjalazet syödih kalua liemen syödyy sanou karjalaine sananpolvi: ”Ei kaloi liemeh jätetä”.

Kapšoilu:
Kapšoilu on Karjalan tazavallan Anuksen kanzallizen piirin kylä, kudai kuuluu Anuksen linnukundah.
Se sijoittuu Anuksenjoven rannal.

Karassu:
Karassu libo karassi ("Carassius carassius") on särgikaloin heimoh kuului kala.

Karhumägi:
Karhumägi (ven. Medvežjegorsk, suom. Karhumäki) on linnu (vuvves 1938 algajen) Ven’al, Karjalan tazavallas. Se on Karhumäin piirin hallindolline keskus.
Nimi.
1938 vuodessah eländykohtua kučuttih ”Medvežja Gora”, a raudutieazetuskohtua kučutah muga nygöigi.
Muantiijolline olopaikku.
Karhumägi sijoittuu Oniegan järven rannal, 152 km Petroskoispäi pohjazeh, Karjalan tazavallan keskiozas, Suuren lahten (Bol’šaja guba) luodehel, Kumsan da Vičkan jovensuulois. Linnan ymbäri ollah čomat kallivot da čuuruvuarat, kudamil kazvetah havumečät.
Ilmasto.
Vuvven keskilämbötila on 2,2 °C
Ilman kostevus on 79,9%
Tuulen keskivauhti on 1,6 m/s
Pakkaskuun keskilämbötila Karhumäis 1961-1990 vuoziloin norman mugah on -13 astettu, uvven norman mugah se on -10,6 astettu. Kezäl vähän aigua ollah valgiet yöt.
Histourii.
Vuonnu 1914 Ven’an valdukundu yhtyi Enzimäzeh muailman voinah. Pidi rakendua raududorogua Barentsan meren jiädymättömile lahtile. Vuonnu 1915 allettih rakendua Murmanskan portua Kol’skois lahtes, kaksi piendy portua Kemis da Sorokas da vie raududorogua, kudamal pidi yhtistiä Romanov-na-Murmane Petrogradanke.
Medvežja Gora –azetuskohtu nostettih Oniegan järven rannal, kudamal ei eletty rahvahat. Azetuskohtan lähäl rakendettih samannimine pos’olku. Vuonnu 1915 järven rannal rakendettih pristani. Rakendusainehet raududorogah niškoi ruvettih tuomah viel Petrogradaspäi Medvežja Gora –eländykohtah.
Vuonnu 1916 arhitektoran R.M. Gaben projektan mugah rakendettih puuvokzualu šatrovoin levonke da špil’anke. Tämä vokzualu säilyi täh aigassah pieniloin uvvistandoinke. Kylmykuus vuonnu 1916 lähtiettih enzimäzet junat. Täh aigah azetuskohtan lähäl eli jo 300 ristikanzua kahtes pos’olkas – Zaharjevskois da Železnodorožnois. Tämä azetuskohtu oli Povenetskoin ujezdan alovehel.
Vuonnu 1930 nevvostovaldu käski rakendamah Belomorskan-Baltien kanualan. Srojun da Belomorskan-Baltien luagerin (BelBaltLag) hallindolline keskus oli Medvežja Gora –azetuskohtu da pos’olku sen lähäl. Kanualu pandih käyttöh 2. elokuudu vuonna 1933.
Karhumäis oldih nahkan pieksändy- da kengien ombeluzavodat. Kombinuattu muokkai puudu 12 piloruamas, luajittih puusepän valmistehet da pertilomut.
Vuonna 1938 ruadopos’olku Medvežja Gora sai linnan stuatusan Medvežjegorsk-nimenke.

Karhumäin piirin linnoin da kylien luvettelo:

Karielan Šana:
Karielan Šana on vuvves 1996 algajen ilmahpiästetty tverinkarjalaizien lehti. Lehtes on kirjutustu kui tverinkarjalakse mugaže ven'akse da suomekse.

Karjal:
Karjal (, , , , ) on histourielliz-muantiedoloin aloveh Ven'as (Karjalan tazavaldu) da Itä-Suomes.

Karjalaine lapsienkirjalližus:
Karjalaine lapsienkirjalližus rubei kehittymäh vaste 1990-luvul. Äijät karjalakse kirjuttajat kirjutettih da kirjutetah kui lapsile, mugagi aiguzile.
Paavo Lukinan tuotando kuuluu enimite lapsien kirjalližuoh. Häi oli ruvennuh runoilemah jo nuorennu brihačunnu enne voinua. Vuvvennu 1981 häi julgai runojelman "Tuhkimus. Sanelemistu karjalan livvin kielel." Lukinan kuolendan jälgeh piäzi ilmah vie kaksi hänen runokniigua lapsile: "Mindäh kägöi kukkuu" (1990) da "Iče minä" (1996).
Zinaida Dubininan runoloi oli jullattu ezmäi Punalipus, sit enimite Oma Mua -lehtes. Lapsile tarkoitettu runokirju "Silmükaivoine" piäzi ilmah vuvvennu 1995. "Valgei koivikko" (2003) -kniigah kuuluu aijemba lehtistös jullattuu runuo. Runoloin ližäkse häi on kirjutannuh ezim. kerdomuksii, kiändänyh livvinkarjalakse ven’an- da suomenkielizii runoloi, Uvven Sanan (2003) da Kalevalan (2009). Hänen kirjutuksii on kerätty kirjah "Kirjutukset", kudai piäzi ilmah vuvvennu 2013.
Natalja Sinitskaja on kiändänyh Tove Janssonan Muumi-kirjoi: "Tiedoiniekan hattu" piäzi ilmah vuvvennu 2009, "Varattavu Iivananpäivy" – 2010, "Muumitatan mustelmat" – 2012, "Muumipeigoi da händytiähti" – 2013, "Kumman talvi" – 2014 da "Muumitata da Meri" – 2015.
Vuvvennu 2011 piäzi ilmah Mikko Kuisminan da Maria Kähärin "Niina Nieglikon sygyzy", vuvvennu 2013 Maria Kähärin kirju "Milan perehen päivy" da Olga Ognevan da Aleksei Konkan toimitettu "Pyhät da arret – Karjalaine rahvahankalendari" da 2014 Olga Ognevan toimitettu "Kumalikko" sego Jelena Filippovan lapsien opastundukniigu "Sanalipas". Ližäksi oli jullattu erähii tevoksii, kudualoin ainehisto kuuluu Karjalan Kielen Seuran organizuittuloih kirjutuskilboih.

Karjalaine perti:
Karjalaine perti on karjalazen kul'tuuran muzei Petroskois. Se on Karjalan tazavallan Lapsien da nuorižon turizmukeskukses Tolstoin pihal, 4. 
Perustandu.
Sen perustanduvuozi on 1994. Sih aigah semmozii pertilöi Karjalas onnuako ni olluh ei. Oldih školis voinan urholoile omistetut pertit, oldih omat pienet muzeit. Ga net ei oldu etnogruaffizet. Petroskoin karjalaine perti, suau sidä sanuo karjalazekse gorničaksegi, rodih moine enzimäine. 
Syväinpuoli.
Karjalaine perti on luajittu karjalazen XIX vuozisuan lopun-XX vuozisuan allun pertin tabah. Sydämes kai on puus, seinii nareko mustendettih, ku oldas ku vahnas talois. On pertis ruskei čuppu, naizien da miehien puolet, päčči da kai midä pidäy olla karjalazes talois. 
Vehkehistö.
Pertis on enämbi 500 eksponuattua da saman verran pertih niškoi luajittuu uuttu vehkehty da makiettua. Perti piädykauti luajittih moine, kudamas suas kai ottua kädeh da käyttiä tarbehen mugah. Ollou ku kangaspuut, ga sil kuvotah. Ollou kuožali, sil kezrätäh. Ollou huuhmar – survotah. Karjalaine perti pidäy pertinny olla, ei muzeinnu, kus eksponuatat ollah st’oklien tagan, lujoitetah pertin ruadajat.
Enzimäine vehkeh.
Enzimäine vehkeh oli tuodu karjalazes Kinnermän kyläspäi. Turizmukeskukses, vie karjalastu pertii enne, ainos käydih lapsienke karjalazih kylih. Käydih huogavopäivinny da lomien aigah. Toiči nedäliluguh elettih kylis. Niilöis Petroskoih tuodih kaikenmostu vahnua veššii. Erähät iče löyttih, ku oldih pädemättömät, erähät annettih rahvas. 
Enzimäzii moizii löyttylöi vehkehii oli tuohes luajittu komšaine luzikkoih niškoi. Ezmäi ni ovvostettu ei, mih niškoi se pädöy. Ga rahvas nevvottih. Se komšaine pidi vie hyvin pestä, ku kai oli muas da saves. Se komšu oli tuodu Kinnermälpäi, nenga matku sinne da sie löytty vahnu vešši roittih tulien karjalazen pertin alustakse. 
Ekskursiet.
Karjalazen pertis pietäh ekskursieloi, luajitah pruazniekkoi, pietäh kursiloi opastajih niškoi. Rahvastu tulou Karjalan eri čuppulois da sen ulgopuolelpäigi. Konzu perti rubei ruadamah, oli yksi ainavo ekskursii karjalastu taloidu myöte. Tänäpäi on jo kaksikymmen viizi eri ekskursiedu.
Tutkimusruado.
Pertin ruadajat kävväh tutkimusmatkoih da iče tutkitah vahnua karjalazien kul’tuurua da perindölöi. Irina Polevaja da Jelena Kononova vuvvennu 2010 jullattih kirju ”Died’oin perindö”, kudai on karjalazis perindölöis da tavois. Kirjas varzinazien tiedoloin ližäkse on kaikenjyttymiä kižua da sanaristikkyö omien tiedoloin tarkastamizekse. 

Karjalan Kielen Kodi:
Karjalan kielen kodi - yhtistys on pandu alguh Vieljärvel ligakuus 2012. Yhtistyksen piäruavonnu on karjalan kielen kehitändy da Vieljärven eläjien elaijan kohendamine. Vieljärven munitsipalitietas eläy läs 2000 hengie.<br>
Yhtistys piätti suaha oman Karjalan kielen koin Vieljärvele. Ezmäi tahtottih kohendua vahnan päivykoin, da se ozuttihes ylen pahakse. Kezäl 2013 yhtistyksen rahvas omal aijal riičittih vahnan päivykoin Vieljärvel, azuttih muaruavot, sygyzyl pandih aluzimet. Koin srojindu on zavodittu 9.12.2013. Koin srojindah niškoi yhtistys keriäy den´goi. Suurin vuitti den´gois on rahvahan den´goi. <br>
Vuvven 2015 allus Kodih suadih kaksi perttie lämmäkse. Talvel-keviäl 2015 Karjalan kielen kois ruadoi 4 kerhuo. Oma teatrugruuppu on luadinuh jo kaksi ozutelmua puoles vuvves. <br>
Sygyzyl 2015 Karjalan kielen kodi rubieu ruadamah joga päiviä. Piätavoiteh on kehittiä karjalan kielen maltandua kaikkien ruadoloin kauti. 

Karjalan Rahvahan Liitto:
Karjalan Rahvahan Liitto () on Karjalan paikalline yhteiskunnalline kanzallisjärjestö, kudai säilyttäy da kehittäy karjalazien kul'tuurua da kieldy. KRL ruadau Karjalan tazavallas da on yhtevyksis karjalazien kul'tuurujärjestölöin kel.
Histouri.
Petroskois vuvvennu 1989, 25. oraskuudu Karjalazet: etnossu, kieli, kul'tuuru, talovus, probliemat da kehittämine -tiijollispraktikkallizen konferensien ruavon aigah oli perustettu Karjalan kul'tuuran järjestö, kudai sit nimitettih Karjalan Rahvahan Liitokse. Vuvvennu 1989 järjestö oli registriiruittu.

Karjalan da vepsän kielen laitos:
Karjalan da vepsän kielen laitos (ruadovuvvet 1990 -2013) oli Petroskoin valdivonyliopiston laitoksii, kus opastettih karjalua da vepsiä. Tänäpäi laitoksen ruavon jatkajannu on itämerensuomelazien kielien laitos, kudai perustettih Petroskoin valdivonyliopistoh endizen sijale vuvvennu 2013. 
Perustandu.
Karjalan da vepsän kielen laitos perustettih Petroskoin valdivonyliopistoh filolougizen tiedokunnan tyveh 1. ligakuudu vuvvennu 1990. Vuvvennu 1993 tämä laitos da suomen kielen da literatuuran laitos ruvettih kuulumah iččenäzeh tiedokundah, silloi oli perustettu itämerensuomelazien kielien da kul’tuuran tiedokundu, kudai ruadoi kaksikymmen vuottu. Vuvvennu 2012 tiedokundu heitti oman ruavon, sen sijah rodih kaksi laitostu: karjalan da vepsän kielen laitos da suomen kielen da literatuuran laitos. Mollembat ruvettih kuulumah filolougizeh tiedokundah. Vuvvennu 2013 laitokset yhtistettih da rodih yhtehine kielien laitos|itämerensuomelazien kielien laitos] filolougizen tiedokunnan tyves.
Enzimäzet johtajat da opastajat.
Karjalan da vepsän kielen laitoksen enzimäzenny johtajannu oli tundiettu kielentutkii Vieno Fedotova. Sil aigua paiči händy laitoksel ruadoi vie kolme hengie: kuulužat kielentutkijat, vienan da livvin kirjukielien luadijat da kehittäjät Pekka Zaikov da L'udmila Markianova, vepsän kielen tutkii da opastai Marija Mullonen. Nämä rahvas on äijän azuttu karjalan kielien kehittämizeh niškoi. Hyö luajittih enzimäzet karjalan da vepsänkielizet aberit, luvendukniigat, kieliopit, harjoituskogomukset. Konzu yliopistos algavui kielien opastundu opastusmaterjualuahäi ei olluh animittumua. Vieno Fedotovan jälles laitoksen johtajannu oli Ol'ga Gorškova, vuvves 1998 algajen - filolougien douhtoru, professoru Pekka Zaikov, kudai oli sit virras vuodessah 2009. Vuozinnu 2009-2011 johtajannu oli filolougien kandiduattu Natalaja Gilojeva, vuvves 2011 - filolougien kandiduattu Tatjana Paškova.
Laitoksen opastajat.
Karjalan da vepsän kielien laitoksen enimät opastajat oldih karjalan da vepsän kielen ozastol opastunnuot. Karjalan libo vepsän kieli on heile muamankieli. Laitoksel ruadamas oldih Ol’ga Gorškova, Lidija Kallijeva, Jelena Bogdanova, Natalja Gilojeva, Ol’ga Karlova, Ol’ga Žukova, Valentina Rogozina, Jelena Filippova, Svetlana Rudakova, Jevgenii Karakin, Tatjana Paškova. 
Tutkimusruado.
Enimät opastajis opastuttih aspirantuuras, väitettih väitöskirjat. Vuozinnu 2003-2009 laitoksel filolougien kandiduatakse väitettih:
- Jelena Bogdanova tutkii karjalan kielen refleksiivuverbilöi,
- Natalja Gilojeva tutki karjalan kielen pronominoi,
- Ol’ga Karlova tutki karjalan paikoinnimilöi,
- Tatjana Paškova tutki karjalan kielen sanastuo: taudiloin nimityksii karjalan kieles,
- Ol’ga Žukova tutki vepsäläzien itkuvirzien sanastuo.
Tutkimusruado oli jogahizen yliopistos ruadajan opastajan tärgielöi ruadoloi. Laitoksen opastajat alalleh yhtyttih Ven’al dai ulgomualgi piettylöih konferensieloih, seminuaroih. Niilöin jälles piästettih ilmah tiedokirjutuksii. 
Opastuskirjoin luajindu.
Opastuskirjoin luadimine oli vie eräs opastajien ruadoloi. Kahtenkymmen vuvven aigah oli piästetty ilmah kielioppii, opastuskniigoi, harjoituskogomuksii, luvendukniigoi, paginsanakirjoi livvikse, vienakse da vepsäkse.
Laitoksen opastajat azuttih kaksi tiedokonehkursua: Livvin kielen algukursu, sen luadijoinnu ollah Jelena Bogdanova da Natalja Gilojeva. Toine: Karjalan kielen (vienanmurdehen) morfolougii, sen luadi on Ol’ga Karlova. 
Opastundu.
Karjalan da vepsän kielen opastujat karjalan da vepsän kielen ližäkse opastuttih suomen kieldy. Se oli toine opastuttavu kieli. Karjalan da vepsän kielen opastandu oli juattu monih kursiloih: algukursu, iäniopin kursu, nominoin da verbilöin morfolougien kursat, virkehoppi, kiändämizen kursat, karjalan kielen murrehoppi, karjalan da suomen kielen verdailii kielioppi. Joga vuozikursal oli paginkielen kursatgi. Kiedy opastajes kai luvendot piettih karjalan libo vepsän kielel, kursu- da diplomuruadoloi opastujat sežo kirjutettih karjalan libo vepsän kielel. 
Kul’tuurah harjaitandu.
Opastundu karjalan da vepsän kielen ozastol ei olluh vai yhty opastundua. Nuoret syvendyttih karjalazien da vepsäläzien kul’tuurah da perindölöih. Opastajat yhtes opastujienke käydih muzieloih, ajeltih karjalazih da vepsäläzih kylih. Nuorižo harjoitteli karjalankielizes Čičiliušku-tyttitetras. Teatru perustettih vuvvennu 2005 sillozen laitoksen johtajan da Karjalan Rahvahan Liiton piämiehen Pekka Zaikovan kehoitukses, kudai ičegi oli teatran artistannu.
Ozastol opastunnuot.
Karjalan da vepsän kielen laitokselpäi piäzi enämbi kolmiesadua hengie. Enimät karjalan da vepsän kielen spetsialistat, ket ruatah tänäpäi školis, joukkoviestimis, tutkimuslaitoksis, ket ollah karjalazet da vepsäläzet aktivistat, ollah tämän laitoksen opastujat. 
Laitoksen jatkai.
Tänäpäi karjalan da vepsän kielen laitoksen jatkajannu on Petroskoin valdivonyliopiston itämerensuomelazien kielien laitos. Laitoksel kui ennegi opastetah karjalan da vepsän kieldy da tämä laitos on ainavo Ven’an korgielois školis, kus opastetah karjalua da vepsiä piäainehennu.

Karjalan flagu:
Simvolizmu.
Vihandu - luonnon, kazvoksien, Karjalan tazavallan piäeloksen viäri, ozuttau luottamus da usko ozah.
Valpahansinine - järvilöin da jogiloin väri, ozuttau suuruttu da čomuttu.
Ruskei - rahvahan väin da miehekkähyön väri. Vie ruskei on perindölline karjalan kirjondehen väri - valgei paltin da ruskei langu.

Karjalan jogiloin luvettelo:
Karjalan jogiloin luvettelo:

Karjalan järvilöin luvettelo:
Karjalan järvilöin luvettelo:

Karjalan kielen murdehet:
Karjalan kielen murdehet
Murdehien tutkimuksen histouries.
Karjalan kielen tutkimuksen alguhpanijannu oli suomelaine kielentutkii Arvid Genetz. Vuozinnu 1871–1872 Genetz keräi kielitiijollistu da kanzanperindöllisty ainehistuo karjalazien eländyalovehil. Nämmien ainehistoloin pohjannu oli painettu ezmäzet karjalan kielen piämurdehii kuvailijat tutkimukset. Omis tutkimuksis Genetz ezmäzien joukos jagoi karjalan kielen kolmeh murdeheh: varzinkarjalah, livvinkarjalah da lyydih.
Ven'an tutkijois ezmäzenny suomelaz-ugrilazien kielien tutkijois karjalan kielen murdehii rubei tutkimah D.V. Bubrih. Vuonnu 1937 häi luadi karjalan kielen murrehainehiston keriändyohjelman murrehatlasah niškoi. Ohjelmah oli pandu läs 2000 kyzymysty. Ainehisto oli kerätty 150 eländykohtas. Vuonnu 1938 tädä ainehistuo käyttäjen Bubrih oli luadinuh läs 200 murrehkartua. Täl pohjal Bubrih tovesti, gu karjalan kieli on iččenäine itämerensuomelaine kieli. Bubrih miäräi alovehellizet karjalan kielen rajat: varzinkarjalan alovehii ollah Karjalan tazavallan keski- da pohjaspuolii da Tverin, Piiterin da Novgorodan alovehien erähät kylät. Livvinkarjalazii alovehii ollah Luadogan järven päivännouzurannikon da Anuksen kannaksen alovehii (Karjalan tazavallan Anuksen da Priäžän piirit da Leningruadan alovehen Kondušin karjalazet). Lyydin murrehtu paistah Anuksen piirin Kuujärven kyläs, erähis Priäžän piirin kylis (Pyhäjärvi, Priäžy, Viidan), Kondupohjan piirin kylis (Tivdii, Mundjärvi).
Murdehien histourielline kehitys.
Karjalan kielen murdehien kehitys (1100–1600-luvul) kuvastau karjalazien etnosan muvvostamizen protsessua, muinaskarjalazien da muinasvepsäläzien sego muinaskarjalazien da saamelazien keskenästy vuorovaikutustu da rahvahien migratsien eriaigazii ualdoloi, kudamat jatkuttih 1800-luguh asti. Livvin da lyydin murdehet roittihes Anuksen kannaksen muinasvepsäläzien da muinaskarjalazien etniellizen vuorovaikutuksen tuloksennu. Varzinkarjalan murdehen kehitys liittyy korela-heimoh, kudai I-II vuozituhandel eli Luadogan rannikol. Tverin karjalazet ollah Luadogan rannikol eläjien karjalazien jälgiläzii, kudamat siirryttih elämäh Keski-Ven'ale 1600-luvul Ven'an da Ruočin välizien voinien periä. Nygözel aijal enimistö karjalazis eläy Ven'al: Karjalan tazavallas, Tverin alovehel, Piiteris da Leningruadan alovehel. Karjalastu eläy Suomen puolelgi. .
Karjalan kielen murdehien lajittelu.
Varzinkarjalan karjalan kielen murreh voibi jagua kolmeh joukkoh: pohjaskarjalazet murdehet (vienankarjala), välimurdehet da suvikarjalan murdehet. Vienankarjalan kuulutah Oulangan, Kiestingin, Tihtojärven, Viččutaibalehen, Vuokkiniemen, Uhtuon, Kontokinmurdehet. Välimurdehih kuulutah Jyskyjärven, Puanajärven da Kontokinmurdehet. Suvikarjalan murdehii ollah Rugajärven, Tungudan, Rebol'an, Puadanan, Porajärven, Mändysellän, Tihvinän, Tolmačun, Vesin, Valdain da D'oržan murdehet.
Livvinkarjalan murdeheh kuulutah Siämärven, Tulemajärven, Vieljärven, Videlen, Kotkatjärven, Riipuškalan, N'ekkulan da Kondušin murdehet.
Lyydinmurreh voibi jagua kolmeh joukkoh: pohjaslyydi, keskilyydi da suvilyydi. Oman murdehen muvvostau Kuujärven lyydin murreh.
Suomelazet karjalan kielen tutkijat pietäh varzinkarjalan väli- da suvikarjalan murdehii omannu, nelländenny murrehjoukkonnu. Lyydin murrehtu puaksumbah sanotah omakse kielekse, eigo karjalan kielen murdehekse. Gu eroittajannu kriteriennu ollou kirjukielen kehitys jogahizele murdehele, sit voibi paista iččenäzis kielis, a ei murdehis. Täs nägökulmas on sanottavu, gu omua kirjukieldy on kehitetty livvin-, vienan-, lyydin-, tverin- da varzinkarjalan murdehile. 
Murdehien verdailijat ominažukset.
Varzinkarjalan murdehes nominoin, adjektiivoin da adverbilöin loppuvokali on a, ä, livvinkarjalas – u, y, lyydis – e, O (akka – akku – akk(e), kieltä – kieldy – kield). Poikkevuksenu täs siännös ollah kaksitavuhizet sanat, kudamien enzimäine tavu on histouriellizesti lyhyt da sen rakendeh on CV (kala, pezä).
Konsonantuyhtymät sk, st, ht, hk, tk da rd, nd, ld, mb, kudamat ollah toizen da kolmanden tavun rajal, ei olla astevaihtelus livvin da lyydin murdehis (uson – uskon, isännän – ižändän). Varzinkarjalas tapahtuu astevaihtelu lk, rk ~ l, r. Livvinkarjalas vastinehennu on pitky konsonantu ll da rr (vrd. varzinkarjala jalka – jalat, livvinkarjala jalgu – jallat).
Livvin da lyydin murdehis inessiivan da elatiivan, adessiivan da ablatiivan piättehet ollah samanmoizet. Varzinkarjalas adessiival da allatiival ollah samat piättehet (ezim. livvi da lyydi: mečäs ’в лесу, из леса; metsässä, metsästä’; varzinkarjalas: järvellä ’на озере, на озеро; järvellä, järveltä’).
Verbilöin monikon 1. da 2. persounan piättehet erotah murdehis nenga: -mma/-mmä da -tta/-ttä (varzinkarjala), -mmo/-mmö da -tto/-ttö (livvi), -mme da -tte (lyydi). Nämmis muodolois erotah toine toizes kieldoverbin muvvot. Livvinkarjalas kieldoverbin muodo on tagavokaline eduvokalizen sijah: emmä, että (varzinkarjala), emmo, etto (livvi), emme, ette (lyydi). Livvin da lyydin murdehis verbin persounupiättehet prezensas da imperfektas ollah samat. Varzinkarjalas monikon 1. da 2. persounan piättehet prezensas ollah -mma/-mmä da -tta/-ttä, imperfektas - -ma/-mä da -ja/-jä.
Varzinkarjalan murdehes imperfektan tunnus -i häviey o, u da y:n jälles yksikön 3. persounan muodolois da monikon 1. da 2. persounan muodolois. Livvis da lyydis imperfektan tunnus säilyy. Livvis da suvikarjalan välimurdehis ei ole imperfektan muodoloi tunnuksenke -zi- (magazi-n). Tämän sijah käytetäh diftongumuodoloi, ezim. magai-n. On mainittavu, gu konditsionualua livvis da lyydis käytetäh nelläs aigumuvvos, varzinkarjalas – kahtes.
Imperatiivas eri murdehis on eruo kieldoverbin alguvokalis: varzinkarjalas se on e-alguhine (elä, elkyä, elkäh), livvis da lyydis -a/-ä-alguhine (älä, älgiä, älgäh, älgäheze).
Varzinkarjalan persounupronominoin mie 'я', sie 'ты', hiän 'он' vastinehet livvis da lyydis ollah minä, sinä, häi.
Murdehien ominažuot.
Varzinkarjalan murdehet.
Varzinkarjalan murdehih kuuluu kolme alamurrehtu: pohjaskarjalazet murdehet (vienankarjala), välimurdehet da suvikarjalan murdehet. Pohjaskarjalazet murdehet muvvostetah yhtenäzen kogonažuon. Nämmis murdehis ei ole soinnillizii konsonantoi g, d, b, z, ž. Murdehis on käytös suhu-š, enne kaikkie tagavokalizis sanois. Välimurdehis s:n da š:n rinnal on myös soinillistu z, ž, soinnilizinnu ezitytäh myös konsonantat k, t, p. Suvikarjalan murdehis monikon 3. persounan kieldomuvvot loppiettahes diftongah (ei kačottua, ei mändeä), monikon 3. persounan preezensas da imperfektas piäteh on vokaliloppuine (kučutaa). Suvikarjalazih murdehih oman struktuuran puoles kuulutah sizä-Ven’al olijat karjalan kielen murdehet (Leningruadan, Novgorodan da Tverin murdehet).
Varzinkarjalan alamurdehil on piendy eruo toine toizeh. Nenga, Puadenen alamurdehes diftongas oa~ua on tulluh pitky vokali oo (Poadenessa ~ Poodenessa, moa ~ moo). Rebol’an da Porajärven murdehis aktiivan 2. partisiippu on -nut/-nyt-loppuhine. Tihvinän murdehes loppukonsonantat n da h muututah vokalikse (tule-e 'я приду'), indikatiivan prezensas yksikön 3. persounan piäteh on -h-loppuhine (hyppiä-h). D’oržan murdehen ominažuonnu on sananloppuhizien vokalien da tavuloin langemine (miäl, kuol´).
Livvinkarjalan murdehet.
Livvinkarjalan Siämärven murdehes ollah käytös partitiivan muvvot, kudamis on kaksi partitiivan piätehty, ezimerkikse: mužikko-a-du, tyhje-ä-dy. Riipuškalan, N’ekkulan da Kotkätjärven murdehien ominažuonnu ollah šuhu š da ž, gu niilöin ies on histouriellizesti olluh libo on vokali i (išköy, ižändy); toizis kontekstois puaksumbah eziindyy s da š (lapset, saitto). Videlen da Tulemajärven murdehis oa- da ua-diftongis on tulluh pitky vokali aa, eä-diftongas – ää (maa, en jäännyh). Kondušin murdehes nominoin loppuvokalit a da ä muututah o:kse da ö:kse (toizis livvinkarjalas murdehis eziindyy vokali u libo y): akko, nahko.
Lyydinkarjalan murdehet.
Pohjas- da keskilyydin murdehis loppu-h muuttuu vokalikse. Muutos tapahtuu yksikön illatiivan piättehes da indikatiivan preezensan yksikön 3. persounas, silloi piäteh on -u (meččä-u, tuoda-u). Monikon illatiivan piättehenny da indikatiivan prezensan monikon 3. persounan piättehenny on -i (mečči-i, tuodi-i). Imperatiivan yksikön 3. persounan piäteh on -i (äl-gäi nagra-goi). Suvilyydin konsonantu h säilyy nämmis azemis.
Lyydin murdehien ominažuonnu ollah triftongat (kukuoi, tahtuoin) da loppuheittohizet muvvot (äi, akk, suai ombelmai).

Karjalan kielen paginsanakirjat:
Karjalan kielen paginsanakirjat

Karjalan kielen sanakirjat:
Karjalan kielen sanakirjat

Karjalan kieli:
Karjalan kieli kuuluu uralilazeh kielipereheh, kudaman kogomukses on kaksi kielijoukkuo — suomi-ugrilazet kielet da samojedilazet kielet. Kielisugulajitteluu myöte net joukot jagavutah vie muga sanottuloih kielioksih. 
Suomi-ugrilazet kielet.
Suomi-ugrilazet kielet, kudamii on 15, javotahes 7 oksah. 
Samojedilazet kielet.
Samojedilazii kielii on 4: nenetsan, enetsan, selkupan da nganasanan kielet. 
Karjalan kielen murdehet.
Kačo kirjutustu Karjalan kielen murdehet<br>Karjalan kieles eroitetah 3 piämurrehtu: liygi libo livvinkarjala (livvin kieli), lyydi (lyydin kieli) da varzinkarjal (varzinkarjalanmurreh), kuduah kuulutah vienankarjala, suvikarjala sego tverinkarjala (tiveri-karielan tverin karjalan kieli). 
Livvikse paistah Karjalan Tazavallas enimyölleh Anuksen da Priäžän piirilöis sego Petroskois. 
Lyydiläzien elopaikat ollah Oniegujärvin päivänlaskurannikol da Anuksen piiris. 
Varzinkarjalastu piämurrehtu käytetäh Karjalan Tazavallan pohjazembil liygiläzis da lyydiläzis alovehil da sidä paici Tverin alovehil.
Kielenkäyttö.
Joga kielen elokseh, mugaže i karjalan kielen elokseh, kuuluu kielele tarkoitettuloin tavoittehien täyttämine, kudamii on moni. Tärkimih niilöis kuulutah: olemine rahvahan kommunikatiivizennu välinehenny; olemine tiedovälinehenny; olemine esteetiekallizennu välinehenny. 
Kuibo karjalan kieli täyttäy nämmii piätavoittehii? 
Karjalazet ijän kaiken ollah paistu omah karjalan kieleh. Hyö jätettih oma kieli paistavakse nygyzile karjalazile sugupolvile. Tänäpäi karjalazet jatketah paista toine toizenke omal muamankielel. Sanottu merkiččöy sidä, gu karjalan kieli on ainos täyttänyh da jatkau kommunikatiivizen funksien täyttämisty. 
Ku kerran karjalan kieldy opastetah kaikil opastustazoloil algajen päivykodilois yliopistoloih suate; ku kerran on olemas karjalankielizii lehtii da karjalan kieldy käytetäh raadivos da televiidenies; ku kerran karjalankielisty literatuurua on olluh enne da on nygöi, kudamua karjalazet lugietah da suajah tieduo lugemizen kauti, se merkiččöy sidä, gu karjalan kieli on täyttänyh da jatkau tiedofunksien täyttämisty. 
Karjalan kielen rikkahus da kaunehus andau vallan kuvailla eloksen kaikkii puolii parahimah tabah. Sikse ei ole kummallistu, ku karjalan kielel on piästetty ilmah erilazii korgeitazozii da merkičyksen puoles syvii kirjutuksii. Se protsessu jatkuu tänäpäigi. Täs on kohtalleh mainita se, ku karjalazet lahjoitettih kul'tuurumuailmale verrattoman suuri da kallis lahju — oma suusanalline perindö — kalevalamittahizet runot. "Kalevala"-eepossua verdaillah muailmas Gomeran "Iliadah". Tämä kai merkiččöy sidä, gu karjalan kieli on täyttänyh da jatkau esteetiekallizen funksien täyttämisty. 
Kielihistouries.
Karjalan kieli on igivahnu kieli. Sen peräjuuret upotah syväle hämäräh muinažuoh. Kaikis suomi-ugrilazis kirjutettulois mustomerkilöis, midä on löydynyh täh aigah suate, karjalankielizet kirjutukset ollah toizekse vahnimat kogo suomi-ugrilazes kieliperehes (kaikis vahnimat ollah ungarinkielizet 1100-vuozisuan aigah kirjutetut tekstat). Karjalankielizet tuohikirjutukset, kudamii on löytty arheologat Suures Novgorodas, kuulutah 1200-1300 vuozisavoin aigoih. Kai toizet muinazet suomi-ugrilazet kirjutetut mustomerkit kuulutah myöhembih aigoih. 
Kirjalližuon kehitys.
Enzimäzet karjalankielizet kniigat on piästetty ilmah 1800-luvul. Vahnimat ilmestyttih vuozinnu 1804 da 1820. Net ollah kirikköh kuulujien tevoksien kiännökset ven'an kieles karjalakse. Algajen vuvves 1870 vuodeh 1939 suate oli ilmestynnyh vägi äijy karjalankielisty literatuurua. Ylen aktiivizesti painettih kniigoi vuozinnu 1931-1939, konzu karjalan kieldy ruvettih opastamah sego Karjalas, sego Tverin alovehel.
Karjalan kieli nygöi.
Algajen vuvves 1990 Ven'an yhtehiskunnallizen poliitiekan muutoksen jälgeh se prosessu on ruvennuh elbymäh uvvessah. Aktiivizesti painetah karjalankielisty literatuurua. Sih joukkoh kuuluu ei vaiku kaunehliteratuuru, opastusliteratuuru da muu literatuuru, no i hengelline literatuuru. Karjalan kielel eripainoksinnu on piästetty ilmah kai Uvven Sanan piäozat. Kogonah yhteläzenny kniigannu Uuzi Sana ilmestyy vuvven 2003 algupuoles. 
Karjalan kieli, kui i joga elävy kieli, on kehittyi sistiemu. Kielen kehitysty äijäl kannatetah opastuslaitokset, kai kommunikatiivizet viestivälinehet da toizet eloksen puolet. No parahaci kielen kehitysty kannatetah rahvahan eloksen tavat da kul'tuuruperindöt. 

Karjalan kirjalližus:
Karjalan kirjalližuokse sanotah karjalan kielel tuotettuu da jullattuu kirjaližuttu. 
Histourii.
Karjalan kielen vahnin kirjalline mustomerki on 1200-luvun Novgorodan tuohikirjutes (Tuleniškun tiedohussanat, tuohikirjutes noumeru 292). Karjalazii sanoi, paikan- da ristikanzannimilöi on ezim., moizis verokirjois: Iänizen (Oniegan) ymbäristön viijendeksen verokirju vuozil 1496 da 1568, Novgorodan vad’d’alasviijendeksen verokirju vuvvel 1500 da enzimäine ruoččilaine mua- da verokirju 1589–93. Nämmä ollah tärgiet karjalazien eländypaikoin histourien lähtehet.
Erähien tekstoin karjalankieližytty ei ole pietty ihan varmanny, ei vähimyölleh merkittävänny kielen kannal. Tuatto meijän-malittu oli jullattu Sebastian Münsterin Cosmographia-tevokses vuvvennu 1544. Psaltarin algusanois jullatus jumaloin luvettelos Mikael Agricola mainiččou sežo karjalazien jumaloi. Muga buitegu hollantilazen Simon von Salingenin matkumustelmis 1500-luvul on tieduo sih näh, gu Feodor Zidenowa -nimine ven’alaine filousofu on kirjutannuh Karjalan da Lapin histourien da karjalan kielel uskontunnustuksen da Tuatto meijän -malitun. Nämmä kirjutukset ollah yhtelläh hävitty.
1700-luvun loppupuolel jullatus P. S. Pallasin verdailevas sanakniigas on annettu 273:le ven’an sanale kahtensuan muun kielen da murdehen vieres sežo varzinkarjalan da livvinkarjalan vastinehet.
Enzimäzet karjalankielizet kirjat.
1800-luvun algupuolel painettih enzimäzet karjalankielizet kirjat: 1804 erähien malittuloin da lyhyön katehizisan kiännökset varzinkarjalakse da livvinkarjalakse (anuksenkarjalakse) da 1820 tverinkarjalakse kiännetty Matveista Svätoin Jovangeli, kudai nostatti suurdu kielitiedoilijoin huomivuo Suomes. 1800-luvul piäzi ilmah muudugi ortodoksistu kirjalližuttu, ezim., jevangelien kiännökset vienankarjalakse. 1900-luvun allus painettih äijy uskondollistu kirjalližuttu, sendäh gu opittih azettua suomen kielen yleistymine. Kaikis käytettih kirillisty kirjaimikkuo.
1800-luvun lopus da 1900-luvun allus piäzi ilmah sežo opastundukniigua da sanakniigua. Vahnin karjalan kielen aberi on Anastasija Tolmačevskajan kirjutettu tverinkarjalan aberi vuvvel 1887. Enzimäine vienankarjalan aberi piäzi ilmah vuvvennu 1894.
Ligakuun vallankumovuksen jälgeh karjalankielizien julgavoloin finansiiruičendu allukse siirdyi kogonah Suomen puolele. Latinalazel kirjaimikol painettih kanzanrunohuoh liittyjät tevokset, kudamii kirjutettih enimite Iivo Härkönen da E. V. Ahtia.
Karjalan kirjukieln kehitys 1930-luvul.
1930-luvun allus Tverin Karjalas luajittih latinalazin kirjaimin kirjutettavu kirjukieli. Vuozinnu 1930–1937 sil piäzi ilmah enimite aberii, lugukniigua, sanakirjua, kielioppii da opastusprogrammua, ližäkse matematiekan dai toiziengi škola-ainehien opastundukniigua. Äijy jullattih sežo lapsienkirjalližuon kiännösty, ga alguperäzen tverinkarjalazen kirjalližuon ozus oli ylen pieni. Kaikkiedah piäzi ilmah enämbi sadua karjalankielisty julgavuo.
Lyhytaigazekse opindakse sežo jäi kirillizin kirjaimin kirjutettu karjalan yhtehine kirjukieli Karjalan Autonomizes Socialistises Nevvostotazavallas 1930-luvun jälgipuoliškol.
Karjalankieline kaunehkirjalližus.
Enzimäzenny karjalankielizenny kaunehkirjallizennu tevoksennu pietäh siämärveläzen Miron Smirnovan biografistu tevostu Karjalazen iäni. Matkukerdomuksii da karjalankielisty runohuttu (Golos’ Korela – putevyja zametki i korel’skaja poezija Mirona Smirnova), kudai piäzi ilmah Piiteris vuvvennu1890 kirillizin kirjaimin painetunnu.
Iivo Härkönen oli merkittävy kirjuttai, kiändäi, opastai da enne kaikkie heimoliikkehen kannattai, Karjalan Sivistysseuran johtokunnan pitkyaigaine sekretari. Vuvvennu 1910 häi toimitti suomekse ilmah piässyön Karjalan kirjan (2.painos 1932), ga sidä paiči häi julgai sežo äijän omua karjalakse kirjutettuu da kiännettyy runo- da pajokogomustu (niilöin luvus Nouseva heimo – runoja suomen ja aunuksen kielellä 1921, Laululoi anukselazil – laulattavie da saneldavie heimokanzan laululoi da runoloi aunuksen kielel 1921, Kibunoi – suomalaizie runoloi aunukselazil 1. vuvvennu 1925 da 2. vuvvennu 1927).
Kielentutkii Edvard Vilhelm Ahtia kirjutti suuren sanastokeräilemän da vuvvennu 1938 piästi ilmah Karjalan kieliopin sego Peiboi Pedrin nimel runoloi da virzilöi (Karjalastu virtty 1917, Rahvanan kandeleh 1922 da Vieron virzii 1924).
1930-luvul Karjalan ASNT:s suomen kielel kirjuttajat kirjuttajat yhtelläh jullattih kudamidä kerdomustu da runuo omal alamurdehel. Karjalakse kirjutannuzien tevoksis voibi mainita moizii (enimite kerdomuskogomuksii): Antti Timozen Lentomašiina (1933), F’odor Ivačevan Jauhinkivet (1934) da Iivo Nikutjevan Marfa (1935). Karjalakse ollah kirjutettu runoloi ezim. Krisun Miikul, Fedor Isakov da Nikolai Laine.
Karjalankieline kaunehkirjalližus 1990-2000-luvul.
Karjalan kielel (enimite 1980-luvun lopus algajen) on piässyh ilmah äijy murrehnäytehkogomustu da opastundukniigua aberilois kielioppiloih da sanakirjoih sah, ga täs keskitymmö enimite kaunehkirjalližuoh: runoloih, kerdomuksih da romaunoih da toiči vai mainičemmo muudugi. 
Kirjalližuttu livvinkarjalakse.
Vladimir Brendojev julgai omat enzimäzet livvinkarjalakse kirjutetut runot jo vuvvennu 1972 Neuvosto-Karjala -lehtes. Vuvvennu 1980 piäzi ilmah runokogomus Anusrandaine. Tämän jälles oli jullattu runokniigat Hiilau huoli (1983), Kadajikko (1986), pienimuodoine prouzutevos Kylmil (1988), Sa olet armas (1989), da jo kirjuttajan kuolendan jälles oli piästetty ilmah Runoja (1991). Karjala-julguamo piästi ilmah vuvvennu 1999 Brendojevan runoloin da kiännöksien kogomuksen Jättie hyvä jälgi muale.
P'otr Sem'onovan vuvvennu 2004 jullattuu tevostu Puhtasjärven Maša on sanottu enzimäzekse nygyaigazekse karjalankielizekse romuanakse. Se mustoittau äijälgi vienalazien kirjuttajien 1960–1970 -luguloil ilmah piässyzii Karjala-aihiezii romuanoi. Sem’onov yhtelläh aloitti runoniekannu, da hänen enzimäzii kerdomuksii oli jullattu Oma Mua -lehtes 1993. Vuvvennu 2009 piästih ilmah kogomuksennu hänen kerdomukset Rodinjärvi (Vallitut kerdomukset). P’otr Sem’onov on kiändänyh sežo ven’ankielisty prouzua.
Aleksandr Volkov on kirjutannuh runuo sego livvinkarjalakse sego (vähimyölleh allus) ven’akse da kiändänyh ven’ankielisty runohuttu. Hänen runoloi oli jullattu äijäs lehtes. Hänel ollah piästy ilmah ezim. tevokset Pieni D’essoilu (1997) da Liivin virret (2004). Enimite runoniekoinnu, ga sežo lyhyzien kerdomuksien kirjuttajinnu ollah Olga Mišina (ezim. Kuldaine ildu 1993, Ratoi 1996, Marin kukku 2003), Vas’a Veikki (Eloksen dorogat 2003) sego Tamara Ščerbakova (ezim. Pajun kukkazet – keviän viestit 1999 da Armahile bunukoile 2002).
Vuvvennu 1988 Santtu Karhu voitti Punalipun organizuitun nuorien kirjuttajien runokilvan omal runol Mustas kois. Hänen runoloi ei lövvy kogomuksis, ga niilöi on jullattu Oma mua -lehtes, da net runot ollah Talvisovat-nimizen rock-joukkovehen pajoloin tekstat, ezim. moizil CD-levylöil, kui Pahoin brihoin pajatukset (2001), Hyvästit Karjala (2003), Terveh Petroskoi (2006) ja Allus oli muna (2009). Hänen runohus liikkuu rockliiriekas jumoristizih da liirizih pajoloih. Vuvvennu 2012 piässyös kniigas Hyvästi Karjala, Terveh Petroskoi oli jullattu Santtu Karhun liiriekkua sego karjalakse sego Timoi Munnen suomekse kiännetynny. Santtu Karhun runoloi on jullattu sežo Ol’ga Ognevan vuvvennu 2014 toimitetus Kumalikko-kirjas.
Kirjalližuttu vienankarjalakse.
Vienankarjalakse on kirjutannuh toimittai Raija Remšujeva, kuduan runoloi oli jullattu lehtis da kogomuksis. Vuvvennu 1999 hänel piäzi ilmah lugukniigu Ihmeh-hete. Häi on sežo kiändänyh vienankarjalakse Uvven Sanan da jo vuvvennu 1943 suomekse ilmah piässyön Lauri Kuntijärven romuanan Yhessä ylettih (2004). Kalevalan 180-vuozipäivän aigua jullattih Raisa Remšujevan kiännetty Kalevala – Kal’evala vienankarjalakši, kuduas kuvituksennu on käytetty Vitali Dobrinin Kalevala-teeman mualavuksii.
Vienankarjalazet kirjuttajat ollah kirjutettu suomekse Karjalas (kč. Karjalan suomenkielizen kirjalližuon vaihieloi) da Suomesgi, ezimerkikse Onttoni Miihkali ( Mikko Karvonen), Lauri Kuntijärvi, Mikko Samulinen da Veikko Huotarinen, kudamien tevoksis yhtelläh hengilölöin vuoropaginois on käytetty puaksuh vienankarjalua. (Kč. sežo iel luguu ”Kaunehkirjalližuon enzimäzet askelet”.)
Vuvvennu 2010 Mauri Kunnaksen Koirien Kalevala piäzi ilmah vienankarjalakse Nadežda Lutohinan kiännetynny. Jukka-Pekka Wuorikosken lapsien kirjan kiändi vienankarjalakse Raisa Remšujeva da se oli jullattu vuvvennu 2013 nimel Mössi Kontie: Meččärunoja lapšilla.
Kirjalližuttu suvikarjalakse.
Suvikarjalakse (ms. varzinkarjalakse) on enimite kirjutannuh Paavo Harakka. Vuvvennu 1989 piäzi ilmah starinkogomus Sunduga da vuvvennu 1996 Tuhkamukki. Hänen kirjutuksii on kerätty vuvvennu 2010 piässyöh tevokseh Paavon paginat. Saara Tuovizen kuaskukirju Saaran kuaskut da starinat piäzi ilmah enzimäzen kerran vuvvennu 2007. Selma Eskelizen starinoi oli jullattu vuvvennu 2012 nimel Uksen raosta kuultua.
Kirjaližuttu tverinkarjalakse.
Tverinkarjalakse sežo kirjutetah enimite runoniekat. Vuvvennu 1965 Hodari Hottarini kirjutti käzikirjutuksekse jiännyön omah alamurdeheh perustujan tverinkarjalan kieliopin, keräi sanastuo da kirjutti runoloi, kudamii löydyy Karjalan Tazavallasgi jullattulois kogomuksis da Oma mua -lehtes.
Vuvvennu 1992 piäzi ilmah Mihail Orlovan luajittu tverinkarjalan aberi. Hänen vuvvennu 1993 ilmah piässyöh Otkrovenie-runokogomukseh kuuluu ven’an- da karjalankielisty runuo. Häi luadii omih runoloih muuzikkua, da net pajot oldih otettu hyväl mielel, ezimerkikse pajonnu tuttu Armahazella..
1990-luvul rubei kirjuttamah runuo tverinkarjalakse sežo Stanislav Tarasov. Oma randa -nimine runokogomus piäzi ilmah vuvvennu 1998. Nikolai Morozovan runoloi on jullattu Oma mua -lehtes da Tveris ilmah piäzijäs Karielan Šana -lehtes. Vie pidäy mainita Karielan Šana -lehten piätoimittajua L’udmila Gromovua, kudai on kirjutannuh runoloi Ljudmila Barhatova -nimel. Vuvvennu 2004 piäzi ilmah N. M. Balakirevan kirjutettu pieni romuanu Kuz’mičča da vuvvennu 2012 Stuanovoine. Vuvvennu 2013 oli jullattu Marjukka Patrakan lapsien kirju Šuuri kondie Ritva Lampivuon kuvitetunnu da Ljudmila Gromovan kiännetynny. Vuvvennu 2014 Irina Novakan kiännetynny piäzi ilmah Marjukka Patrakan da Tamara Sčerbakovan kirju Sygyžylahjat lapšilla.
Kirjalližuttu lyydikse.
Lyydikse on kirjutannuh runuo Miikul Pahomov. Hänen runoloi on jullattu eri lehtis da antolougielois vuvves 1989 algajen. Miikul Pahomovan runokogomukset ollah Tuohuz ikkunas 1993, Lüüdiland 2000 da Ukon bembel 2010. Häi on sežo kiändänyh lyydikse uskondollizii tekstoi da yhtes Lidija Potašovanke luadinuh aberin ABC-kird’ 2003. Vuvvennu 2009 da 2012 piästih ilmah lapsienkirjat Suur’ kondij da Päivääne, lämmita!.
Lähtehet.
Karjalankieline kirjalližus. Karjalan Sivistysseuran verkkosivut. http://www.karjalansivistysseura.fi/li-karjalan-kieli/karjalankieline-kirjallizus/. Viitattu 9.12.2015.
Kirjalližuttu.
Anttikoski, Esa 1998: Neuvostoliiton kielipolitiikkaa: Karjalan kirjakielen suunnittelu 1930-luvulla. Lisensiaatintutkielma. Venäjän kieli. Joensuun yliopisto.
Jaan Õispuu 2006: Runoista romaaneihin: karjalaisuutta ja karjalankielistä kirjallisuutta Karjalassa. Tallinna.

Karjalan kul'tuuru:
Karjalan Kielen Seuru on suomalane yhtistys, mi on roinnuhes vuuvvennu 1995 eistyttämäh karjalan kielen da karjalankielizien azemua Suomen da Ven'an puolel. Seuru perustettih Jovensuus da paginanvedäi on arhijepiiskoppu Leo. Yhtistyksen tarkoitus on ližätä kiinnostustu da tieduo karjalan kieles, jullata karjalankielisty kirjalližuttu da kannattua karjalastu tutkimustu da opastumistu da luovie ozutelmie. Karjalan Kielen Seuru on alguhpanii karjalan kieldy kehittäis da eistäjänny suullizes da kirjallizes ruavos. Vuozien aigah seuru on levendännyh toimindua da nygöi se on emenembi putin kul'tuuruseuru karjalankielizele vähembistöle kui kieliyhtistys.

Karjalan linnoin da kylien luvettelo:

Karjalan sportumal’l’an omistajien luvettelo:

Karjalan tazavaldu:
Karjalan tazavaldu libo Karjal (, "Respublika Karelija") on avtonoumine tazavaldu Ven'an luodehpuoles.
Karjalan tazavallan muantiijot.
Karjalan tazavaldu on sijoitunnuh Ven'an luodehes da kuuluu Ven'an Federatsien luodehfederaalizeh piirikundah. Pohjazes sen rajannu on Murmanskan aloveh, suves — Leningruadan da Vologdan alovehet, päivännouzus — Arhangelin aloveh. Koillizes Karjalan tazavaldu rajoittuu Vienanmereh. Päivänlaskupuoles Karjalal on 798 km rajua Suomenke.
Karjalan tazavallan piduhus pohjazes suveh on 660 km., levevys — 424 km. Korgevin kohtu on Nuorunen tunturi (mägi) — 576,7 metrii. Karjalan Petroskoi — piälinnas Moskovassah on 925 km., Piiterissäh — 401 km., Murmanskassah — 1050 km., Helsingissäh — 703 km.
Karjalan tazavallan pinduala on 180,500 nellikkökilometrii, se on 1,06% Ven’an Federatsien pindualas da läs puoldu Suomen pindualua. Enämbi puoldu Karjalan tazavallan alovehtu on mečät, nelläs vuitti on vienvallas, viijendes on suoloil. Niittymuadu on vai 1% pindualas.
Karjal sijoittuu 60-70 pohjazen levevyspiirilöin välil. Tazavallan ilmastuo vaikutetah Arktiekku da Pohjas-Atlantiekku. Talvel keskilämbötila on -13°C, kezäl keskilämbötila on +14–16°C. Pohjas — da Suvi-Karjalas vuvven vihmumiäry vaihteleh 450 da 740 millimetrien välil. Keskimiäräine ilmanpaino Karjalas on 748–758 elohobjumillimetrii.

Karjalan tazavallan kanzalline pajo:
Pajon kirjuttajat ollah Armas Mišin da Ivan Kostin. Livvikse kiändi Aleksandr Volkov. Livvin sanat ei olla virallizet.

Karjalazien ristindy:
Kniäzän käskyy myö karjalazet oli ristitty pravoslavnoloikse, se tuli hyväkse rahvahal yhtes puoles: tiijustettih äijy uuttu muan da kylvöruadoloih näh. Tiijustettih ven´alazispäi kui parembi rakendua kodiloi da ruvettih opastumah lugemah da kirjuttamah.
1415 enzimäzenny Jepiskopannu vallittih prostoidu Hutinskoin monasterin inokkua Sampconua, hänes tuli Arhipastir´ Simeon, kudai enzimäine Novgorodan Vladikois 1419 vuvvel kävyi Karjalah.
14 - 17 sadavuozil vähän rahvahan eländykohtil oli rakendettu monasteriloi. Sinne mendih ristikanzat, ken tahtoi eliä uskojien keskes da moliekseh Jumalal. Enzimäzet ylen bohatat monasterit pohjozen mual oldih Novgorodan Jur´jev da Kirillo-Belozerskoi monasteri.
1598 vuvvel karjalas oli jo oman karjalan muan Jepiskopii, Jepiskopannu oli Sil´vestor, kuduan kaafedru oli Korela-linnas, nygöi sen nimi on Priozersk. Puolen vuottu Silvestor puolisti Korelua ruoččilazis, no sit tuli rauhalline sobimus Karjalan ujezdu oli otettu Ruočin puolel. Karjalan Jepiskopstvu oli pandu kiini. Sil´vestor siirdyi Vologdan Jepiskopstvah. 

Karl Rautio:
Karl Rautio (20. kylmykuudu 1889 - 15. talvikuudu 1963) – Nevvosto-Karjalas vaikutannuh säveldäi, kapellimestari, Karjalas-Suomelazen sosialistizen nevvostotazavallan arvostettu taidoruavon ruadai (1946). 
Eloskerdu.
On rodivunnuh muanruadajan perehes.
Vuvvennu 1903 Karl veikinke lähti Yhtisvaldivoloih sualoiruadoh. Ruadoi hiilikaivokses. Soitti kaivoksesruadajien kluuban puhunduorkestras. Loppiettuu zaočnoloi muuzikkuoppikursoi Čikagon ammattiopistos ruadoi muuzikkujohtajannu ruadokluubas Astoria-linnas (Oregon).
Vuozinnu 1916-1920 opastui Kalifornian yliopiston muuzikkukoulledžas.
Vuvvennu 1922 muuttui Nevvosto-Liitoh, Petroskoih. Ruadoi muuzikkuopastajannu Petroskoin pedagougizes tehnikumas, perusti horan da orkestran, kudamah otettih ozua tehnikuman opastajat da opastujat.
Vuvvennu 1926 lopetti oman enzimäzen sarjan simfouniiorkestrah niškoi, kudaman nimi on ”Karjalaine svuad’bu”.
Vuozinnu 1931-1935 oli Karjalan avtonoumizen sosialistizen nevvostotazavallan simfouniiorkestran radivon perustajannu da kapellimestarinnu.
Vuvvennu 1937 Karl Rautio oli yksi Karjalan avtonoumizen sosialistizen nevvostotazavallan Säveldäjien Liiton, rahvahan soittimien orkestran ”Kandeleh” perustajis. Häi on muokannuh enämbi 60 rahvahan sävelmii, säveldi enämbi 40 pajoloi: ”Soita, minun kandeleh”, ”Jovenajajien pajo”, ”Mečänkuadajan duumu”, ”Minun karjalaine mua” da toizii, äijät pajot nygöigi ollah ”Kandeleh”-joukon ohjelmistos.
Karl Rautio aktiivizesti avvutti Petroskoin muuzikkuopiston avuandua vuvvennu 1938.
Vuvves 1945 algajen Rautio on Suomelazen druamuteatran johtajannu. On säveldännyh teatran 9 ozutelmua: A.Kiven «Seiččie vellie» da «Kullervo», J.Rugojevan «Marikosken valot», T.Pakkalan «Jovenajol» imi.
Vuozinnu 1948-1955 – Karjalas-Suomelazen sosialistizen nevvostotazavallan Säveldäjien liiton johtai, Nevvostoliiton Säveldäjien liiton hallindon ozanottai.
Musto.
Vuvvennu 1971 Petroskoin muuzikkuopistole annettih Raution nimi (nygöi Petroskoin muuzikkukoulledžu).
Vuvvennu 2013 Petroskois avattih Raution mustolaudu.
Pereh.
Raution poigii hyvin tietäh Karjalas, hyö sežo ollah soittajat da säveldäjät.
Rautio Erik (1926-1989), kandelehen soittai, Uhtuan puhunduorkestran johtai, «Kandeleh»-muuzikkujoukon kandelehen soittajien joukon johtai. Ven’an sosialistizen federativizen nevvostotazavallan da Karjalan avtonoumizen sosialistizen nevvostotazavallan arvostettu artistu. 
Rautio Heino (1928-1960) – soittai.
Rautio Roine (1934-1960) – säveldäi, kapellimestari, folklouran tutkii. Ruadoi «Kandeleh»-muuzikkujoukos.

Karl Suuri:
Karl I Suuri ( libo Karolus Magnus, , 2. sulakuudu 742/747/748 – 28. pakkaskuudu 814, Ahenan dvorču) oli frankoin kuningas 771-814, langobardoin kuningas vuvves 774 algajen, Bovarien gercogu vuvves 788 algajen, Päivänlaskun kuningas vuvves 800 algajen. Karl on Pipin Lyhyön da Bertrada Laonan vahnin poigu. Karlan nimen mugah Pipinoin dinastii sai nimen Karolingat.
Karl hyvin uvvisti zakonoinluajindua. Päivylaskumualoin oigevuspraktiekan pohjannu on muga sanottu riimalaine oigevus. Nämmä normat yhtistetäh nygöigi Jevroupan valdivoi. Sežo eistyi talovuselaigugi. Karl oli ezimäine päivänlaskujevrouppalaine halliččii Riiman keisariloin jälgeh, kudual oli suuri miäry kulduden’gua.
Karl Suuren valdukunnas muvvostettih myöhembi suuret kanzallisvaldivot Frantsii, Germuanii da Itualii. Karl Suuren vaikutus päivänlaskumualoin sivistykseh oli merkiččii. Karl avvutti hristianskoin uskon levittämizele da papistole, ga hänel oli täyzivaldu kirikköohjavos.
Karlan sai kuulužuon i toizis mualois. Hänen dvorčah puaksuh käydih ulgomualazet poslat.
Vähästy Karl Suuren kuoleman enne valdukunnan peri hänen poigu Ludvig, kudual ei olluh kovua valdua. Piäpapin tila lujeni da vuvennu 843 valdakundu juattih kolmeh ozah Karlan bunukkoin keskenäh.

Karševo:
Karševo on Karjalan tazavallan Puudogan piirin Krasnoborskin kyläkunnan kylä.
Se sijoiččou 25 kilometrin piäs Puudogaspäi suveh.
Kyläs on puukirikkö () (XIX vuozisada).
Kuulužat ristikanzat.
F.D. Lan’ov (1869 - ?) on Ven’an impeerien Valdukunnanduuman ozanottai Anuksen guberniespäi.

Kaspienmeri:
Kaspienmeri on muailman suurin järvi, sidä sanotah merekse, sendäh gu se on suuri vezistö sego sen periä, gu meren pohjannu on valdumeren tiipan muankuori. Kaspienmeri on sijoitunnuh Jevroupan da Azien rajal. Kaspienmeres on suolaine vezi: 0,05 ‰ on suolan miäry Volgan jovensuun lähäl, 11—13 ‰ - liidehes. Vien korgevus vaihtelehes – vuvven 2009 tiedoloin mugah, se oli 27,16 m alemba meren korgevuttu. Kaspienmeren pinduala nygöi on läs 371 000 km², suurin syvys on 1025 m.
Muantiijolline olopaikku.
Kaspienmeri on Jevruazien manderen kahten ozan (Jevroupan da Azien) rajal. Meren jatkuvus pohjazespäi suveh on läs 1200 kilometrii (36°34'—47°13' p.l.), päivänlaskupuolespäi päivännouzupuolehpäi – 195-435 kilometrii,keskijatkuvus on 310-320 kilometrii (46°—56° pn.p.).

Katalkupualikku:
Katalkupualikku on vehkeh, kudamal kataloijah sobii libo toizii kangahii. Pualikku on n. käzivarren sangevus da sen piduhus on n. 50 cm.

Katalunii:
Katalunii (, , ) on autonomii Koillis-Ispanies. Sen piälinnu on Barcelona. Katalunies eläy 7 504 881 ristikanzua (v. 2010).
Katalunien virrallizet kielet ollah katala da ispanii, Val d'Aranas sežo occituanu

Katar:
Katar (arab. قطر‎  ), viralline nimi on Kataran valdivo (arab. دولة قطر‎  ) – on valdivo (emiruattu) Lähizes Päivännouzus. Se sijaiččou Arabien niemimuan koillizen ozan Kataran niemimual. Katar rajoitttuu Saudi-Arabien suves, toizil puolil rajoittuu Persien lahtenke. Loudehes Katar sijaiččou Bahrein-suarinke, liidehes Arabien emiruattukunnanke. Piälinnu on Doha. Muan pinduala on 11 585 km². Rahvahan lugumiäry on 1 699 435 hengie.

Kaunehkirjalližus Kirjalližusluvettelo:
Аксаков, С. Т. Аленькой куккайне : суарна / переводан луади М. В. Светлов. – Петрозаводск : Карельской государственной издательства, 1939.
Александрова, З. Чапаеван куоленда / Д. Шмаринован рисункат. – Москва ; Ленинград : Лапшин литературан издательства, 1938.
Андерсен, Г. Х. Пахалуадуне сорзан пойгайне. - Петрозаводск : Карельской государственной издательства, 1938.
Андерсен, Г. Х. Суарнат / переводан луади М. Кондратьев. - Петрозаводск : Карельской государственной издательства, 1939.
Афанасьев, А. Н. Царевна-лöттö. – Москва ; Ленинград : Лапсиэн литературан издательства, 1938.
Барто, А. Застуавалла / переводан вениäлäн киелестä луади А. Зиновьев ; А. Суворован автолитографият. – Москва ; Ленинград : Лапсиэн литературан издательства, 1938.
Бианки, В. Энзимäне меччуйнда / переводан луади А. Зайцева. - Петрозаводск : Карельской государственной издательства, 1938.
Бианки, В. Теремкайне / переводан луади Н. Иванова. - Петрозаводск : Карельской государственной издательства, 1939.
Бианки, В. Яльгимäне аммунда / киäенян киэлестä Никитин. - Петрозаводск : Карельской государственной издательства, 1938.
Волков, А. Л. Iguine tuli – Петрозаводск : Периодика, 2000.
Волков, А. Л. Liivin virret – Petroskoi : Periodika, 2004.
Гайдар, А. П. Военной тайна : повесть / переводан луади Н. Иванова. - Петрозаводск : Карельской государственной издательства, 1939.
Гайдар, А. П. Лоиттозет муат : повести ванхембиэ лапсиэ варойн / переводан луади М. Диев. - Петрозаводск : Карельской государственной издательства, 1938.
Гайдар, А. П. Р.В.С. : повесть / переводан луади А. Зайцева. - Петрозаводск : Карельской государственной издательства, 1939.
Гайдар, А. П. Неллäс блиндажа / переводан луади Н. Демина. - Петрозаводск : Карело-Финской государственной издательства, 1940.
Гарин, Н. Тема и Жучка / кианди В. И. Александров. – Москва ; Ленинград : Лапсин литературан издательства, 1938.
Гаршин, В. Сигнуала / переводан луади Н. Иванова. - Петрозаводск : Каргосиздат, 1939.
Гаршин, В. Лотто-матканиэкка. – Петрозаводск : Карельской государственной издательства, 1938.
Гауфф, В. Пиккаране Мук / венян киэлес кианди Б. Макаров. - Петрозаводск : Карельской государственной издательства, 1938.
Гиппиев, И. Хуондес / И. Гиппиев, Ф. Исаков. - Петрозаводск : Карельской государственной издательства, 1939.
Голоса : лит.-худож. сб / сост. Л. М. Юсупова. – Петрозаводск, 1994.
Голубева, А. Брихаччуйне Уржумас пäй : повести С. М. Кирован лапсус и нуорус элайгах нях / переводан луади Степанов. - Петрозаводск : Карельской государственной издательства, 1940.
Горький, М. Архиппа диэдо и Ленька. - Петрозаводск : Карельской государственной издательства, 1939.
Горький, М. Зазубрина. - Петрозаводск : Карельской государственной издательства, 1939.
Горький, М. Лапсет : нуреммилла и кескиигазилла лапсилла / переводан луади А. Зайцева. - Петрозаводск : Карельской государственной издательства, 1938.
Горький, М. Макар Чудра : расскуаза / переводан луади И. Федотов. - Петрозаводск : Карельской государственной издательства, 1938.
Горький, М. Январян ухексас пяйвя / переводан луади Л. Степанов. - Петрозаводск : Карельской государственной издательства, 1939.
Гюго, В. Козета : нуреммилла лапсилла. - Петрозаводск : Карельской государственной издательства, 1938.
Декабрян кахтенатойста пäйвäнä : стихат / авт.: М. Исаковский, С. Михалков, С. Маршак, В. Лебедев-Кумач, А. Барто ; стихат кариэлан киэлех переводи Ф. Ивачев ; рисункат Н. Шишловскойн. – Петрозаводска : Каргосиздат, 1937.
Кассиль, Л. Вилу Йиäпала : / переводан луади М. Светлов. – Петрозаводск : Каргосиздат, 1939.
Катаев, В. Миэ – руадаян рахвахан пойга : повести / переведи И. Федотов. – Петрозаводск : Каргосиздат, 1939.
Квитко, Л. Кирья Ворошиловалла / киäнди И. Лебедев ; М. Родионован рисункат. – Москва : Детиздат, 1938.
Квитко, Л. Кирья Ворошиловалла / переводи Ф. Исаков. – Петрозаводск : Каргосиздатта, 1939.
Киплинг, Р. Рикки-тикки-тави / переводан луади А. Зайцева. – Петрозаводск : Каргосиздат, 1939.
Колме почин пойгаста / переводан веняляйзес киэлес луади Павлов. – Петрозаводск : Карельской Государственной издательства, 1939.
Колме почистя / Вальтеран Диснеян текста и рисункат ; кианди П. Смирнов. – Москва ; Ленинград : Лапшин литературан издательства, 1938.
Коппалов, А. И. Zilčoi muheloittau – Петрозаводск, 2004.
Лермонтов, М. Ашик-кериб : турецкой суарна / переводан луади А. Елисеева. – Петрозаводск : Госиздат КФССР, 1940.
Мамин-Сибиряк, Д. Аленушкан суарнат / переводан луади С. Трифонов. - Петрозаводск : Карельской государственной издательства, 1939.
Мамин-Сибиряк, Д. Хармуа каглайне / переводан луади А. Елисеева. - Петрозаводск : Карело-Финской ССР:н государственной издательства, 1940.
Маршак, С. Я. Вот миттуйне он рассеянной. - Петрозаводск : Карело-Финской ССР:н государственной издательства, 1940.
Маршак, С. Я. Глууппах хийруöх нäх. - Петрозаводск : Каргоиздатта, 1938.
Маяковский, В. Кена олла? / переводан луади П. Арсеньев ; рисункат А. Бреян. – Москва ; Ленинград : Лапсин литературан издательствава, 1938.
Мишина, О. Ф. Городская фамилия : рассказы и стихи для детей / Ольга Мишина ; Н. Трифанова. - Петрозаводск : Карелия, 2008.
Островский, Н. Гудка : ромааниста «Рожденные бурей» отрывка / киäнди Ф. Д. Веселов. – Москва ; Ленинград : Лапсин литературан издательства, 1938.
Пушкин, А. С. Скуаска цуари Салтанаста, ханен пойяста куулуйзаста бохаттериста князь Гвидон Салтановичаста и чомаста царевнаста еучченеста. – Петрозаводск : Каргосиздат, 1938.
Пушкин, А. С. Суарна каланиэкках и калайзех нäх. – Петрозаводск : Каргосиздат, 1940.
Пушкин, А. С. Суарна кулдайзех кукойхуох нäх. – Петрозаводск : Каргосиздат, 1940.
Пушкин, А. С. Туху / переведи А. В. Елисеева. – Петрозаводск : Каргосиздат, 1940.
Пуöрäккö : . – Петрозаводск : Каргосиздат, 1939.
Расскуазат Ленинах нäх / переведи Н. А. Демина. – Петрозаводск : Каргосиздатта, 1940.
Рыклин, Г. Храбройх пограничникках Карацупах и хäнен миэлевäх Индус койрах нäх. – Петрозаводск : Каргосиздат, 1939.
Савельев, А. Минä мустан. – Пряжа : Альфа, 2002.
Сана Игорян полках нäх / переведи Вс. Королев ; статьят проф. Н. Гудзийн и проф. М. Яковлеван ; Примеч. И. Новикован. – Петрозаводск : Каргосиздатта, 1940.
Сенкевич, Г. Янко-музыканта / переводан луади А. Елисеева. – Петрозаводск : Госиздат КФССР, 1940.
Свифт, Д. Гулливер лиллипутойн луона / перескажиттых лапсиилла варойн М. Габбе, З. Задунайская ; переведи А. В. Елисеева. – Петрозаводск : Каргосиздат, 1938.
Тарасов, С. В. Oma randa = Родной край : стихи. – Тверь : Чудо, 1938.
Толстой, Л. Колме кондиеда. – Петрозаводск : Кирья, 1937.
Толстой, Л. Пиккарайзил лапсил. – Петрозаводск : Каргосиздатта, 1939.
Толстой, Л. Расскуазат жийваттойх нах / переводан луади С. Сазонов. – Петрозаводск : Каргосиздатта, 1938.
Тургенев, И. С. Муму. – Петрозаводск : Каргосиздатта, 1939.
Уйда. Степпи / переводан луади А. Елисеева. – Петрозаводск : Госиздат КФССР, 1940.
Ульянинский, А. Озаккахат : комедия ухтесса действиясса : авукси колхознойлойлла самодеятельнойлойлла кружкилла валличенда кампаниян айгах / Карельской рахвахан творчестван коди. – Петрозаводск : Карелия-журнал, 1938.
Ушинский, К. Нелла тахтондуа / переводан луади А. Зайцева. – Петрозаводск : Карельской государственной издательства, 1938.
Фадеев, А. Метелица / переводан луади Я. А. Липаев, М. И. Филатов. – Петрозаводск : Карельской государственной издательства, 1938.
Фиш, Г. Киймас-ярвен оттамине : повести / переводан луади Ф. Чуккоев. – Петрозаводск : Карельской государственной издательства, 1940.
Фраерман, Р. Шпиона : повести / переводу венян киэлес пай. – Петрозаводск : Карельской государственной издательства, 1940.
Харрис, Джоэль. Дядя Римусан суарнат / венян киэлес переведиттих Ф. П. Артемьев, И. И. Фокин. – Петрозаводск : Карельской государственной издательства, 1939.
Чехов, А. П. Брихачут / переводан луади А. Зайцева. – Петрозаводск : Карельской государственной издательства, 1938.
Чехов, А. П. Ванька / венян киэлестä киäди В. Никитин. – Петрозаводск : Кирья, 1937.
Чехов, А. П. Каштанка / переводан луади Л. С. Ермолаев. – Петрозаводск : Карельской государственной издательства, 1939.
Чехов, А. П. Матикка. – Петрозаводск : Карельской государственной издательства, 1938.
Чехов, А. П. Паголайне / переводан луади А. Елисеева. – Петрозаводск : Госиздат К-ФССР, 1940.
Чехов, А. П. Унтер Пришибеев. – Петрозаводск : Карельской государственной издательства, 1938.
Чехов, А. П. Хамелеон. – Петрозаводск : Карельской государственной издательства, 1938.
Чехов, А. П. Хевон фамилия / переводан луади А. Елисеева. – Петрозаводск : Госиздат К-ФССР, 1940.
Чудеснойт суарнат лапсиэ варойн / состуави К. Белова. – Петрозаводск : Каргосиздат, 1933.
Чудеснойт суарнат лапсиэ варойн / состуави К. Белова. – Петрозаводск : Каргосиздат, 1939.
Чуковский, К. Доухтури Айкибиэ : Гью Лофтингин мугах. – Петрозаводск : Каргосиздат, 1938.
Чуковский, К. Телефона : кайкен таман историян санелоу дохтури Айболит. – Петрозаводск : Каргосиздат, 1939.
Шабад, Е. Лесенка. – Петрозаводск : Каргосиздат, 1939.
Шабад, Е. Пордахайзет. – Петрозаводск: Каргосиздат, 1939.
Aleksandrova, Z. Miän jaslit / kiändi P. Smirnova. – Moskva : Ogiz ; Detgiz, 1935.
Andersen, H. Tuhmapäivälline utjane : / kiändi S. Kudjakov, J. Safonovan risunkat. – Moskova ; Leningrad : Detizdat., 1937.
Anuksen sil\'mykaivozet : V. Brendojevan nimizeh kilbah tarittu runokogomus / Anuksen rahvahalline kirjasto ; kerättih: G. Fedulova, T. Boikova. - Julk. 4. - Petroskoi, 2012.
Anuksen silmykaivozet / Anuksen rahvahalline kirjasto ; algusanat Galina Fedulova ; Martti Penttonen. - : Karjalan Kielen Seura, 2008.
Anuksen silmükaivozet : V. Brendojevan mustokse – kilbah tarittu runokogomus. [3.julk.] / Anuksen rahvahalline kirjasto – Anus, 2007.
Anuksen silmükaivozet : V. Brendojevan mustokse – kilbah tarittu runokogomus / Anuksen rahvahalline kirjasto – Anus, 2004.
Barto, A. Lugijane / A. Barto, P. Barto ; kiändi F. Stepanov. – Moskova : Ogiz ; Detgiz, 1935.
Barto, A. Tyttöne-röngyjäne / A. Barto, P. Barto ; kiändi A. Beljakova. – Moskova : Detizdat, 1936.
Brendojev, V. Anusrandaine : runoja karjalakse. – Petroskoi : Karjala, 1980.
Brendojev, V. Jättie hüvä jälgi muale : runot da runokiännökset. – Petroskoi : Karjala, 1999.
Brendojev, V. Hiilau huoli : runoja. – Petroskoi : Karjala, 1986.
Brendojev, V. Hiilau huoli : runoja karjalakse. – Petroskoi : Karjala, 1983.
Brendojev, V. Kadajikko : runot da runoelmu. – Petroskoi : Karjala, 1986.
Brendojev, V. Kylmil : kerdomuksii karjalan kielellä. – 2. pain. - Petroskoi : Karjala, 1990.
Brendojev, V. Kylmil : kerdomuksii karjalan kielellä. – Petroskoi : Karjala, 1988.
Brendojev, V. Runoja. – Petroskoi : Karjala, 1991.
Brendojev, V. Sa olet armas : runo da runokiännökset. – Petroskoi : Karjala, 1989.
Brendojev, V. Sana, kuultu muaman suus : karjalazet runot lapsile / Vladimir Brendojev ; M. Koppalev. – Petroskoi : Karjala, 1991.
Brendojev, V. Kodoimual - Petroskoi : Scandinavia, 2006.
Bulatov, M. Kodižiivatat : / kiändi S. Kudjakov ; ris. G. Nikolskaja. – Moskova : Detizdat, 1937.
Dubinina, Z. Minun livvin linduzile. - Petroskoi : Periodika, 2006.
Dubinina, Z. Silmükaivoine : karjalazet runot lapsile. – Petroskoi : Karjala, 1995.
Dubinina, Z. Valgei koivikko. – Petroskoi : Periodika, 2003.
Eloksen ratas : runot, sananlaskut, karjalan kielel : kerävökniigu, 2002.
Enzimäzet harpaukset : stihat, virret, očerkat i sanelennat / tekijät: V. I. Ivanov, U. Rumjančev, A. A. Beljakov. – Moskova : Mosoblispolkoman izd. karel. otd., 1932.
Fadejev, A. Metelica / kiändi A. Beljakov. – Moskova : Detizdat, 1936.
Gaidar, A. Nelläs blindaža : kerdomus / kiändi S. Kudjakov ; risunkat M. Rodionovan. – Moskova : Ogiz ; Detgiz, 1935.
Gauff, V. Pikkarane Muk : / kiändi A. Beljakov ; L. Mjulgauptan risunkat. – Moskova ; Leningrad : Detizdat, 1937.
Gjugo, V. Kozeta / kiändi L. Lebedev. – Moskova ; Leningrad : Detizdat, 1937.
Grimoin velleksin suarnat / A. Vvedenskoin sanelenda ; S. Maršakan obsčoida redakciida myöte ; kiändi M. Dudkina. – Moskova ; Leningrad : Detizdat, 1936.
Ildazen vuottajes / kiännökset karjalakse P. Sem’onov. – Petroskoi : Periodika, 2001.
Jansson, T. Tiedoiniekan hattu / Tove Jansson ; karjalakse on kiändänyh Natalja Sinitskaja. - Helsinki : Karjalan Kielen Seura, 2009.
Jansson, T. Muumitatan mustelmat / Tove Jansson ; karjalakse on kiändänyh Natalja Sinitskaja. - Helsinki : Karjalan Kielen Seura, 2012.
Jeršova, R. Päivääne, lämmita! : kiritused lapsiile Kujärven lüüdin kielel / Roza Jeršova, Tamara Sčerbakova ; tekstad toim. Obraman Fed'uun Miikul - Петрозаводск : Verso, 2012.
Jugrasta Balatonille : suomalais-ugrilaista runoutta karjalan, suomen ja vepsän kielillä - Petroskoi : Periodika, 2006.
Kai, mi armas on süväimel ; Anuksen rahvahalline kirjasto ; Tuuksen kirjasto. – Anus, 2006.
Karakina, V. Rohkie tijani : . – Petroskoi : Periodika, 2005.
Karjalan pagin : kauniskirjutuksen antologii / сост. А. И. Мишин, А. Л. Волков. – Petroskoi : Periodika, 2003.
Kassil, L. Budjonjotsat / kiändi S. Kudjakov. – Moskova : Ogiz ; Detgiz, 1935.
Kolo-kolo kotasie : kirja lapsilla ta lapsien vanhemmilla - Petroskoi : Periodika, 2006.
Kondien ker marjas : karjalazet kirjutetah / i lad\\'d\\'ai: Martti Penttonen. - Helsinki : Karjalan Kielen Seura, 2012.
Kondratjeva, V. M. Kaksi pedäjiä : runot da kerdomukset karjalan kielel / V. Kondratjeva ; C. Treškina ; Litto "Anuksen karjalaizet". - Petroskoi, 2012.
Kuntijärvi, L. Yhessä ylettih : romaani – Petroskoi : Periodika, 2004.
Lapset vetten päällä : Vienan Karjalan ja Kainuun harrastajakirjoittajien antologia / toim. M. Nieminen. – Petroskoi : Karjala, 1992.
Lebedev, N. K. Enzimäzen kerran ymbäri muasta / kiändi A. A. Beljakov. – Moskova : Gos. uc.-ped. izd., 1935.
Lukin, P. O. Iče minä : runot lapsile / kogohpanii A. Mishin. – Petroskoi : Karjala, 1996.
Lukin, P. O. Mindäh kägöi kukkuu : suarnua lapsih näh / toim. L. Markianova. – Petroskoi : Karjala, 1990.
Lukin, P. O. Tuhkimus : sanelemista karjalan livvin kilelel. – Petroskoi : Karjala, 1981.
Lukkonen, V. H. Paha-ozane kalastus. – Petroskoi : Karjala, 1992.
Lyytinen, L. Priusan kolkajaiset. – Kalevala, 1996.
Mišina, O. Kuldaine ildu : proozukirjutuksii. – Petroskoi : Periodika, 1993.
Mišina, O. Marin kukku : Kerdomukset. Näütelmüs. – Petroskoi : Verso, 2003.
Mišina, O. Piäsköin korgevus : runot lapsile. – Petroskoi : Periodika, 2002.
Mišina, O. Ratoi : sanelendat i runot lapsin niškoi. – Petroskoi : Karjala, 1996.
Mišina, O. Ruskei zor`aine : runot lapsile. – Petroskoi : Periodika, 2005.
Nagris : suarna / kiändi P. Smirnov. – Moskova : Detgiz, 1937.
Misina, O. Syväin lendäy kodihpäi : runot, kiännökset - Petroskoi, 2007.
Mošnikov, I. Midä mielel, sidä kielel... – Petroskoi : Verso, 2011.
Neverov, A. Pikkarazet raskuazat / kiändi J. Dudkina. – Moskova : Detizdat, 1936.
Nikutjev, I. Marfa / toim. E. Parras. – Petroskoi : Kirja, 1935.
Nuori Karjala / N. Denisova, A. Sidorova. - Petroskoi : Periodika, 2006.
Omil pordahil : runot da kerdomukset karjalan kielel : kerävökniigu. – Petroskoi : Periodika, 1999.
Pahomov, M. Lüüdiländ : runokird’ lüüdin heimon kolmes mujus = Kolmivärinen runokokoelma lyydin kielellä. – Kuopio : Snellman-instituutti, 2000.
Pahomov, M. Tuohuz ikkunas : runokird. – Petroskoi : Periodika, 1993.
Pahomov, M. Ukon bembel : runod lüüdin kielel / Obraman Fed’uun Miikul. - Petroskoi : Verso, 2010.
Perro, [Sh.]. Suarnat / kiändi J. Dudkina. – Moskova ; Leningrad : Detizdat, 1937.
Puškin, A. Kapitanan tütär : pitkükerdomus / П. М. Семенов. – Petroskoi : Periodika, 2005.
Puskin, A. S. Suarna kalaniekkah i kalazeh näh / kiändi J. Dudkina. – Moskova ; Leningrad : Detizdat, 1937.
Rozanov, S. Travkan priključenijat / kiändi J. Maslova. – Moskova : Detizdat, 1936.
Sakonskaja, N. Tämä kniiga nelläh cviettuh näh : runo / pererabotaidu A. Beljakovalla. – Moskova ; Leningrad : Detizdat, 1936.
Savin, I. Roindurandu : runot. – Petroskoi : Periodika, 2005.
Sem`onov, P. Puhtasj`ärven Maša : romuanu. – Petroskoi : Periodika, 2004.
Sem`onov, P. Rodinjärvi : (vallitut kerdomukset) / P`otr Sem`onov. - Petroskoi : n., 2009.
Sem`onov, P. Ruadajat. – Petroskoi : Folium, 1998.
Sinitskaja, N. In'aine - Petroskoi : Periodika, 2012.
Ščerbakova, T. An`oile da Ven`oile vunukkazil armahil = An`oile da Ven`oile armhile vonukoile - Petroskoi : Verso, 2010.
Ščerbakova, T. Armahile bunukoile. – Petroskoi : Periodika, 2002.
Ščerbakova, T. Keviän viestit. – Petroskoi : Periodika, 1999.
Ščerbakova, T. Kačo da vardoiče. – Petroskoi : Periodika, 2006.
Taival, 2006 : almanakku - Petroskoi : Periodika, 2006.
Taival, 2009 : almanakku - Petroskoi : Periodika, 2009.
Taival, 2011 : almanakku / Natalija Čikina. – Petroskoi : Periodika, 2011.
Taival, 2012 : almanakku / Nina Arhipova. – Petroskoi : Periodika, 2012.
Teatterin verho : näytelmät - Petroskoi, Periodika, 2007.
Tolstoi, L. N. Rasskazat životnoiloin näh / kiändi L. N. Vinogradov. – Moskova : Ogiz ö Detgiz, 1935.
Tolstoi, L. N. Kolme kondjeda : / A. A. Miloradovan perevoda. – Moskova ; Leningrad : Detizdat, 1937.
Tuisku, M. Kylä Kuitin kainalossa : Pirttilahden runoilijat / M. Tuisku, P. Ivanov. – Petroskoi : Verso, 1999.
Tuttujeva, L. Iloine - Petroskoi : Periodika, 2007.
Veikki, V. Eloksen dorogat : vallitut runot. – Petroskoi : Periodika, 2003.
Veikki, V. Ken andoi kažile silmät da hännän : näütelmü / Vas’a Veikki ; Anastasia Trifanova. - Petroskoi : Periodika, 2006.
Veikkolainen, I. Satuja = Suarnua-vuarnua / Ilona Veikkolainen – Petroskoi : Verso, 2011.
Vereiskaja, N. Tanja revoljuсionerka : kertomus / karjalaksi kiändi A. Beljakov. – Moskova : Centrizdata, 1931.
Vienani ihanat illat : Kalevalan seudun naisrunoilijat / toim. U. Konkka. – Petroskoi : Verso, 1999.
Volkov, A. Järvet Karjalan : vallitut runot. – Petroskoi : Periodika, 2003.
Volkov, A. Pieni D`essoilu : runot, kiännökset. – Petroskoi, 1997.
Volkov, A. Vellen süväin. – Petroskoi : Periodika, 2001.
Volkov, A. Ven`an runot livvin kielel. – Petroskoi, 1998.
Volkov, A. (1928). Venehes : vallitut runot, kiännökset / Aleksandr Volkov - Petroskoi : Periodika, 2008.
Zaitsev, N. Omat ikkunat : kerdomuksii / Nikolai Zaitsev. - Petroskoi : Periodika, 2009.
Žitkov, B. Obezjanazeh näh : / kiändi J. Maslova ; N. Tirsan risunkat. – Moskova ; Leningrad : Detizdat, 1936.

Kazahstan:
Kazahstan (), viralline nimi on Kazahstanan tazavaldu () – valdivo, kudai sijaiččou Jevruazien keskiozas. Kazahstanan suurin oza sijaiččou Azies, pienin oza on Jevroupas. Valdivo sijaiččou Kaspien meren, Ala-Volgan alovehen, Uralan, Sibirien, Kitain da Keski-Azien välis. Kazahstan rajoituu Ven'anke pohjazes da päivänlaskus, Kitainke päivännouzus, Kirgizienke, Uzbekistuananke da Turkmenienke suves. Piälinnu on Astana. Rahvahan lugumiäry on 17.713.784 hengie (v. 2016). Muan pinduala on 2.724.902 km². Viralline kieli on ven’a, valdivolline kieli on kazahan kieli.

Kazvatus:
Kazvatus on käziteh, kudai viittuau tavoittehellizeh toimindah, kudaman tarkoituksennu on muuttua yksilön ominazuksii toivottuloin piämiärien mugazesti. Levien nägemyksen mugah kazvatus kattau kai kazvattajan tahallizet da tahattomat tevot, kudamat vaikutetah tahtotusti yksilön kehittymizeh. Kaijembi nägemys rajuau kazvatuksen tiedoizeh vähimyölleh kahten ristikanzan vuorovaikutukseh.
Opastandua voi pidiä kazvatuksen yhtenny alovehennu.

Kazvossyöndy:
Yhtehizet tijot.
Kazvossyöjät ei syvvä lihua, linduloin lihua, kalua da meren tuotehtu. Maijon tuotehtu da jäičiä ei syvvä vaiku veganat.
Erähät kazvossyöjät, paiči tiettyä syömisty, ei käytetä vie sobii da toizii tuottehii elättilöin nahkas; syömisty, kuduas on glitserinu, želatinu, karminu.
Pruazniekat:
1. ligakuudu — Muailman kazvissyöndän päivy.
1. kylmykuudud — Muailman veganoin päivy.
Kazvissyönnän lajit.
On olemas kazvissyöjät, kuduat syvväh vaiku rohkua kazvissyömisty, kudai ei olluh keitetty (ei suolattu, ei muijottu, ei marinuitu).
Fruktoriantsat syvväh puunandimii, muarjua, oriehua, siemenii.
Jällesolijat syömizentavat ei olla kazvissyöndy, sendäh ku heile suau syvvä tapettua syömisty:

Kaži:
Kaži on kodielätti. Kodikaži on kažieläimien rodukunnan imettäi.
Kaži on sotsiualline žiivattu, kudai mečästäy jyrzijöi da toizii pienii elättilöi. Kaži käyttäy omas yhtevykses iänien signualoi, feromonoi da rungan liikkumizii.
Nygöi muailmas on läs 600 miljonua kodikažii. On kehitetty läs 200 roduu, kui pitkykarvastu (persieläine kaži), mugai karvattomua (sfinks-kaži).
Jo 10 000 vuottu rahvas kunnivoijah kažii, sendäh gu net mečästetäh jyrzijöi da toizii kodisyöjii.

Kefiiru:
Kefiiru on hapattu maidojuomine, kuduadu luajitah maijos hapattajes sidä. Se on valgei.
Kefiirua juvvah Ven'al, Valgo-Ven’al, Ukrainas, Kazahstanas, Baltiekkumeren mualois, Germuanies, Uzbekistuanas, Ruočis, Norjas, Vengries, Pol’šas, Izrail’as, Amierikan Yhtysvallois da Avstrualies.
Valmistu kefiirua nevvotah säilyttiä lämbötilal 2-4 °C.
Kefiiru dai muut hapatut maidoeinehet vaikutetah hyvin šuolistoh. Sežo kefiiru nostattau immunitiettua da rauhoittau.
Kefiiran kodimua on El’brusan mäin tyvi.
Kavkazal on olemas äijy starinua kefiiran da sen hapatuksen alguperäs. Ga pidäy sanuo, gu Kavkazal kefiiran valmistamizen retseptu ylen kodvan peitettih da sidä ei tahtottu kerduo nikenele.
Paiči tavallistu kefiirua on sežo fruktukefiiru, kuduadu luajitah ližates juomizeh fruktoi da muarjoi, ezim. abrikoussua, vagoidu da must’oidu.

Keitinpiirai:
Keitinpiirai on rugehizis (libo nižuhizisgi) jauholois luajittu hoikkazekse ajeltu, riehtiläl pastettu da keitetyl riisul täytetty piirai. 
Tahtahah pidäy vetty, suolua, rugehistu jauhuo da vähäine nižujauhuo. Sevoita sitkei taigin. Paloittele pienikse kakkaroikse, ajele kakkarat hoikkazikse kuorikse. Pane syväimekse toizele puolele suoluvies keitettyy riissua. Taita toine puoli piäle da leikkua tassil reunat pyöriekse. Pasta riehtiläl vois libo siemenvois kudualgi puolel. Pane pastetut piiruat puarakkai ristakkai.

Keldaine:
Keldaine on väri, kudaman ristikanzu aistii silloi, ku silmän verkokalvon pitkyualdozeh da keskipitkäh valgoh herkät tappisolut reagiiruijah kudakui yhty äijän, no lyhytualdozele valgole herkät tappisolut ei reaguija juuri nivouze.
Televizoras da tiedokonehekruanois käytettylöis RGB-värimallilois keldaine väriaistimus rodieu ozuttajen vihandua da ruskiedu valguo muga lähäl, što net ristikanzan nägösistiemas sevoitutah. Bumaugale pandajes käytetäh puaksuh CMYK-mallii, kudamas yksi mustehis on keldaine (Y-yellow).

Kelduahven:
Kelduahven ("Perca flavescens") on pohjasamerikkalaine ahvenluadu.

Keldupästärikki:
Keldupästärikki libo keldupästärikkö ("Motacilla flava") on pästärikkilöin heimoh kuului čiučoilinduluadu.
Kogo da nägö.
Piduhus: 15-16 cm<br>
Paino: 15-23 g, uročču on emäččyy suurembi.

Kelduruspakko:
Kelduruspakon värisävylöi aistitah, konzu nägösistieman enimyölleh ruskiele da ozittain vihandale vallole herkät verkokalvon tappisolut ollah aktiivizet. Kelduruspakko on vallon spektral ruskien da keldazen välis ualdopiduhuon olles n. 585-620 nanometrua.
Käytetäh värih näh sežo sanoi kullankarvaine, tulenkarvaine, oranži da oranževoi. Sanat "oranži" da "oranževoi" tullah francien sanas "orange", kudai merkiččöy sego apel'sinua sego sen värii. Francien kieleh sana allun algajen tulou hindin da urdun kielilöin apel'siinua merkiččijäs sanas "narangi".

Kemi:
Kemi (myös "Vienan Kemi") on linnu da Kemin piirin hallindolline keskus Karjalan tazavallas Ven'al. Se sijaiččou Vienanmereh laskijan Kemijoven suus 434 kilometri Petroskoispäi pohjazejeh. Linnas on 13 800 da sih kuulujat kylät laskijen 14 500 eläjiä (vuonnu 2011).
Muantiedo da ilmasto.
Kemin kunnan (poselenien) pinduala on 1980,98 neliökilometrii. Se rajoittuu lounazes Kemin piirin Vääränkosken, pohjazes Kuuseman da päivännouzupuolel Papinsaaren kundih (poselenieloih) sego suves Belomorskan piirin Sosnavičan poselenieh. Pindualas suurin oza on meččiä.
Seudu kuuluu Vienanmeren alangoh. Suurin jogi on Kemijogi.
Histourii.
Kemin kauppias- da käzityöläsazutus mainitah enzimäzen kerran 1400-luvul. Se kuului Novgorodan posadnikan leskele Marfa Boretskoile, kudai vuonnu 1450 lahjoitti alovehen Solovetskoi manasterile. 1500-luvun puolivälis lähtijen Kemi oli Kuolan kihlakundah luulujan manasterin ezilinnu. Vuonnu 1571 sinne nostettih puihine linnoitus, kudai 1500–1600-luguloin aigua joudui puolalaine da ruoččilazien hyökkävyksien kohtehekse.

Kemijogi:
Kemijogi on Pohjas-Karjalan jogi (Vienanmeren ala).
Joven piduhus on 191 km (Čirka-Kem’anke, kudaman piduhus on 410 km), jovenalan pinduala on 27 700 km².
Jogi ottau allun Ala-Kuittijärvespäi. Joven ylävirdu on Suomes, kus jogie kučutah Pistajogi. Se virduau moniloin järvilöin kauti. Hapjären da Ylijärven välis sidä kučutah Ješanjoki. Jovensuun levevys on enämbi 200 m, syvys on harvah enämbi 3 m. Jovensuus on Kemin linnu. Joves on äijy koskie.
Jogi jiädyy tavan mugah kylmykuus, avavuu oraskuun allus.
Vezi on muzavu. Kazvi- da eläinmuailmu on tavalline Karjalan jogiloile da järvilöile. Se Čirka-Kem’anke on kuulužu jogi ristikanzoile, kuduat innostutah sportumatkailuh.

Kemin piirin linnoin da kylien luvettelo:

Kendjärvi:
Kendjärvi (, ) on Karjalan tazavallan Kondupohjan piirin järvi.
Tämä järvi on kaidu vezistö, kudai leviey luodehespäi liideheh. Suaret juatah sen kahteh ozah: päivännouzu- da päivänlaskuozah. Järves on 108 suardu, kudamien yhtehine pinduala on 6,2 km².
Rannat ollah kivizii. Järven pinduala on 46 km² (suariloinke), piduhus – 22,5 km, levevys – 3 km, randuviivan piduhus – 60,8 km. Sen keskisyvys on 10 m, syvin kohtu on 19,5 m.
Järves on siigua, kuor’oidu, haugii, särgii, ahvendu, kiiškoidu da matikkua. Harvembah löydyy lahnua, harjustu, torpua (jogi- da järvitorpu), säyniä. Talvel rahvahat puaksuh ustitetah ahvendu.

Kendärvi:
Kendärvi (, ) on kylä Kondupohjan piiris Karjalan tazavallas Ven'al. Se on Kendjärven kyläkunnan haldivolline keskus. Kylä sijoittuu samannimizen järven da Pertjärven välis. Kendjärvespäi Petroskoissah on 50 km, Kondupohjassah on 25 km. 
Histourii.
Vuvvennu 1706 kyläs rakendettih Kendjärven čugunzavodu. Rudua kaivettih järvispäi da suoloispäi, a čugunua tuodih XIX vuozisuan puolivälissäh viel Petroskoih. Myöhembäh sidä ruvettih tuomah mual, tavan mugah talvel. Zavodu ruadoi vuodessah 1905.
Vuvvennu 1929 professor Borodin I.P. perusti biolougiistansien, kudai ruadau nygöigi.
Yhteiskunnalline ymbäristö.
Kylän koit (80%) ollah kunnostettuloi. On olemas kirpičču- da puukodiloi.
Kyläs ruadau lapsienpäivykodi, Kendjärven keskiškola, Kendjärven kyläkunnan Kul’tuuran da joudoaijan keskus, kylän kirjasto.
Uskondo.
Kylän keskukses on Sroičankirikkö (ven. Троицкая церковь). Se on kirpiččukirikkö kellojalloinke. Se rakendettih vuozinnu 1865 – 1866 zavodan rahvahale.

Kenii:
Kenii, virrallizesti Kenien tazavaldu on valdivo Päivännouzu-Afriekas. Kenii on endine Britanien kolounii, se sai iččenäžyön 11.talvikuudu v.1963. Pohjazes se rajoittuu Efiopienke, päivännouzus Somalienke, lounuas Tanzanienke, päivänlaskus Ugandanke, luodehes Suvi-Sudananke. Virrallizet kielet ollah anglien kieli da suahili. Piälinnu on Nairobi. Suurimat linnat ollah Nairobi da Mombasa. Muan pinduala on 582 650 km². Rahvahan lugumiäry on 44 037 656 hengie.

Kepa:
Kepa on Karjalan tazavallan Kalevalan kanzallizen piirin pos’olku, kudai kuuluu Jyškyjärven kyläkundah.
Se sijoittuu Han’golujärven rannal, 54 kilometrin piäs Kalevalaspäi.
Pos’olkas on meččypunktu. Ruadau feršalipunktu, Kul’tuurutaloi, kirjasto, keskiškola, lapsienpäivykodi.
15 kilometrin pos’olkaspäi päivännouzuh on suo (ven. Болото Заповедное), kudaman pinduala on 1361, 0 gektuarua. Täs on äijy garbaluo da muur’oidu.
Histourien mustomerkit.
Pos’olkas on voinal (1941 – 1945) tapettuloin Nevvostoliiton salduattoin kalmu. Kalmah on pandu 32 salduattua.
Rahvahan lugumiäry.
V. 1989 pos’olkas eli 751 hengie.

Keski-Kuittijärvi:
Keski-Kuittijärvi () on Ven’an järvi Karjalan tazavallan Kalevalan piiris. Se kuuluu Kuittijärvilöin joukkoh da sijoittuu Kemin jovenalas.
Järven pinduala on 275,7 km², piduhus – 41,8 km, levevys – 11,7 km, randuviivan piduhus – 165,6 km. Sen keskisyvys on 10,8 m, syvin kohtu on 34 m.
Suvirandu on madal da suohine, pohjasrandu on korgei da kallivoperäine. Pohjas on järvirudua. Vien väri on valpahanmaksankarvaine. Järves on kažl’ua da šaraheiniä.
Suurimat suaret ollah Kyläniemisuari (6,3 km²), Urnašari (4, 66 km²), Toinen-Uhutsari (1,45 km²), Purnusuari, Kormušsari, Varnasuari, Muštasuari (kaikkiedah 39 suardu, kudamien yhtehine pinduala on 17,4 km²).
Järves on riäpöidy, särgii, haugii, ahvendu, siigua, kiiškoidu.
Pohjasrannal on pos’olku Kalevala, koillisrannal – pos’olku Kuusiniemi.

Keski Afriekan Tazavaldu:
Keski-Afriekan tazavaldu on valdivo Keski-Afriekas. Se on syväinmuavaldivo. Koillizes Keski-Afriekan tazavaldu rajoittuu Sudananke, päivännouzus Suvi-Sudanke, suves Kongon Demokruatillizen Tazavaldanke, lounuas Kongon Tazavaldanke, päivänlaskus Kamerunanke, pohjazes Čadanke. Virrallizet kielet ollah frantsien kieli da sango. Piälinnu da suurin linnu on Bangi. Muan pinduala on 622 984 km². Rahvahan lugumiäry on 5 057 000 hengie.

Keskoijärvi:
Keskoijärvi () on Kotkatjärven kundah (poselenieh) kuului kylä Anuksen piiris Karjalan tazavallas.
Perustieduo.
Kylä on sijoitunnuhes Keskoijärvi-järven koillisrannikol. Kyläs läbi enne kulgi Piiteri-Murmansku valdivon dorogu.
Eläjät.
Vuonnu 2013 Keskoijärves eli 6 hengie. 

Kevät:
Kevät on yksi nelläs vuvvenaijas. Muut ollah kezä, sygyzy da talvi. Kevät tulou kerras talven jälles. Keviän kuut ollah kevätkuu, sulakuu da oraskuu.

Kevätkuu:
Kevätkuu on vuvven kolmas kuu. Sidä enne on tuhukuu da sen jälles tulou sulakuu.

Kezä:
Kezä on yksi nelläs vuvvenaijas. Muut ollah sygyzy, talvi da kevät. Kezä tulou kerras keviän jälles. Kezän kuut ollah kezäkuu, heinykuu da elokuu.

Kezäjogi:
Kezäjogi (, ) on Karjalan tazavallan Belomorskan piirin pos’olku. Se on Kezäjoven kyläkunnan haldivolline keskus.
Muantiedo.
Se sijoiččou 72 kilometrin piäs Belomorkaspäi, samannimizen joven suus, Ala-Uikujoven hurual rannal.
Infrastruktuuru.
Pos’olkas ruadau keskiškola, kul’tuurutaloi, ambulatourii.
Histourien mustomerkit.
Pos’olkan keskustas on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu.
7 kilometrin piäs pos’olkaspäi suvehpäin on Belomorskan-Baltiekan kanualan rakendajien kalmisto (1931 – 1933). 
Talovus.
Srojumaterjualoin kombinuattu, meččy- da puuruadotevolližus. 
Histourii.
Nevvoston aigua se oli ruadopos’olkannu.

Kezäkuu:
Kezäkuu on vuvven kuvves kuu. Sidä enne on oraskuu da sen jälles tulou heinykuu.

Khalil Gibran:
Gibran Khalil Gibran (جبران خليل جبران ‎, 6. pakkaskuudu 1883 Bšarri – 10. sulakuudu 1931 New York) oli libanalaine runoilii da taidoilii. Hänen tunnetuin tevos on "The Prophet" (Prorokku, 1923)
Kahlil Gibran rodiihes vuvvennu 1883 nygözen Libanan alovehel Bšarrin kyläs. Vuvvennu 1895 muamah muutti lapsienke Bostonah Yhtysvaldoih. 15-vuodehizennu Gibran työttih libanalazeh yliopistoh da nellän vuvven opastundan jälles häi tuli järilleh Yhtysvaldoih. Gibran kirjutti enzimäizet kirjat arabiekse, no vuvves 1918 algajen häi kirjutti angliekse. 

Kheopsan piramidu:
Kheopsan piramidu (Khufun piramidu libo Suuri piramidu) on suurin da tundietuin Gizan egiptalazis piramidois. Nel'l'änden dinastien farao Kheops (Khufu) nostatti piramidan omassah kalmakse n. 2560 eaa. Se oli muailman kaikkii korgevin rakendus enämbi 3800 vuvven aijan.
Piramidan korgevus ammui oli n. 146,6 metrua da tänäpäi 138,8 metrua. Sivun piduhus on vähä enämbi 230 metrua da pohjan ala 5,3 hehtuarua. Sivuloin kaldevus on 51°52′.

Kielitiedo Kirjalližusluvettelo:
Анисимов, Н. А. Буквари. - Петрозаводска : Каргосиздатта, 1938.
Анисимов, Н. А. Буквари : уввестах луаитту колмас издания. – Петрозаводска : Карельской государственной издательства, 1938.
Анисимов, Н. А. Буквари : нелляс кохеннетту издания. – Петрозаводска : Карельской государственной издательства, 1939.
Анисимов, Н. А. Карельскойн киэлен грамматика : неполнойн среднейн и среднейн школан учебникка, Ч. 1, Фонетика и морфология / Н. А. Анисимов ; Карел. науч.-исслед. культур. ин-т. - Петрозаводск : Карельской государсвенной издательства, 1939. 
Boiko T., Markianova L. Suuri ven`a-karjalaine sanakniigu – Petroskoi : Verso, 2011.
Браиловская, С. М. Лувендакнийга : начальнойн школан колманнел классал / С. М. Браиловская, М. А. Рыбникова. – Петрозаводск : Карельской государственной издательства, 1939.
Гурьев, Г. И. Карелиэн киэлен учебникка начальнолойлла школилла : 1-2 классат. 1 чуасти : Грамматика и ойгейн кирьютанда. – тойне издания. – Петрозаводск : Карельской государственной издательства, 1938.
Гурьев, Г. И. Карельскойн киэлен правописаниян упражнениейн сборникка начальнолойл школил : 1-2 классат. 1 чуасти. – тойне издания. – Петрозаводск : Карельской государственной издательства, 1939.
Дудкина, Е. И. Лувендакнийга. Ч. 3 : начальнойн школан 3-лла классалла. - Петрозаводск : Каргосиздат, 1938. 
Žarinova O. Pagizemmo karjalakse - Petroskoi : Verso, 2012. - 179, c. : ил.
Зайков, П. М. Карельско-русский словарь / П. М. Зайков, Л. И. Ругоева. – Петрозаводск : Периодика, 1999.
Карельскойн киэлен программа : начальнолойл школил. – Петрозаводск : Карельской государственной издательства, 1939.
Карельскойн киэлен упражнениейн сборникка : неполнололойл среднелойл и среднелойл школил. Тойне чуасти : Синтаксис. – Петрозаводск : Карельской государственной издательства, 1939.
Кариэлан киэлен программа : начальнолойлла школилла. – Петрозаводск : Карельской государственной издательства, 1938. 
Кариэлан киэлен учебникка начальнолойлла школилла : Грамматика и ойгейн кирьютанда. 2 чуасти : III и IV классат. – Петрозаводска : Карельской государственной издательства, 1938.
Лувендакнийга : начальнойн школан 4 классуа варойн. - Петрозаводск : Каргосиздат, 1939.
Lingvistiekkuterminät : bülleteni № 1Petroskoi, 2000.
Макаров, Г. Н. Русско-карельский словарь : около 10 тыс. слов. – Петрозаводск : Карелия, 1975.
Никитин, В.И. Карельскойн киэлен учебникка и упражнениейн сборникка : Начальнойл школал : IV класса / В.И. Никитин, Н.А. Демина, Т.И. Вознесенская, III чуасти, Грамматика и правописания. - 2 изд., перераб. - Петрозаводска : Карельской государственной издательства, 1939.
Näytteitä karjalan kielestä. 1 : Karjalan tasavallan ja Sisä-Venäjän karjalaismurteet – Joensuu ; Petroskoi, 1994.
Ühteiskunnallis-poliitiekalline sanasto : (livvin murdeh) - Petroskoi : Periodika, 2003.
Yhteiskunnallis-poliitini sanasto : (varsinais-karjalan murreh) - Petroskoi : Periodika, 2003.
Ühteiskunnallis-poliitiekalline sanasto : (livvin murdeh) - Petroskoi : Periodika, 2004.
Yhteiskunnallis-poliitini sanasto : (varsinais-karjalan murreh) - Petroskoi : Periodika, 2005.
Pankratjeva E. Karjalan kieli. 1 Petroskoi, Periodika, 2007.
Tule pakinoilla - Petroskoi : Periodika, 2010.
Ригоев, А. Е. Карельскойн киэлен грамматика : неполнойн среднейн и среднейн школан учебникка. Ч. 2. : Синтаксис / А. Е. Ригоев, М. Е. Сергеев. - Петрозаводск : Каргосиздат, 1939.
Русско-карельско-финский разговорник / Е. Филиппова, С.-Р. Кнууттила. - Petroskoi : PERIODIKA, 2012. 
Русско-Корельский словарь / сост. учитель Святозерского одноклас. училища Михаил Дмитриев Георгиевский ; сост. и ред. Ф. Фортунатова. – СПб : Тип. В. Д. Смирнова, 1908.
Словарь карельского языка : говоры / сост. А. В. Линжина. – Петрозаводск : Карелия, 1994.
Словарь карельского языка : около 20 000 слов : диалект / сост. Г. Н. Макаров. – Петрозаводск : Карелия, 1990.
Kuundelen karielasta paginatabua : Ďoržan da Valdain karelian murrehtekstat – Petroskoi, Periodika, 2001.
Смирнова, М. А. Лувендакнийга. Ч. 2 : 2 классалла. - Петрозаводск : Каргосиздат, 1938.
Фокин, В.П. Карельскойн киэлен учебникка и упражнениейн сборникка : начальнойл школал : III класса, Ч.2, (грамматика и правописания). - Тойне переработанной издания. - Петрозаводск : Карельской государственной издательства, 1939.
Školasanasto : bülleteni : № 2 : (livvin murdeh) – Petroskoi, Periodika, 2000.
Koulusanasto : (varsinais-karjalan murreh) – Petroskoi, Periodika, 2001.
Beljakov, A. Karielan kielen učebnikka : načaljnoiloilla školilla varoin. Toine čuasti. : Gramatikka i oigie kirjutanda / A. Beljakov, D. Bubrih. - 2. izdanja, kohennettu i lizättü. – Moskva : Gosudarstvennoi učebno-pedagogičeskoi izdateljstva, 1936.
Beljakov, A. Karielan kielen učebnikka : alguškolalla varoin : 3-s i 4-s opassundavuvvet. Toine čuasti. : Gramatikka i oigie kirjutanda / A. Beljakov, D. Bubrih. - Moskva : Gosudarstvennoi učebno-pedagogičeskoi izdateljstva, 1934.
Beljakov, A. Luvendakniiga : karielazin načaljnoiloilla skolilla varoin : 3. klassa. Enzimäine čuasti. / A. Beljakov, J. Dudkina. - 2. Kohennettu izdanja. – Moskva : Gosudarstvennoi učebno-pedagogičeskoi izdateljstva, 1936.
Beljakov, A. Luvendakniiga : karielazin načaljnoiloilla skolilla varoin : 4. klassa. - 2. kohennettu izdanja. – Moskva : Gosudarstvennoi učebno-pedagogičeskoi izdateljstva, 1936.
Bogdanova, L. Karjalazien elaigu : tekstukogomus : (livvin murdehel) / L. Bogdanova, O. Žarinova. – Petroskoi, 2005.
Bogdanova, L. Karjalan kielen harjoituskogomus : 3-4. luokku : livvin murdehel / L. Bogdanova, T. Ščerbakova. – Petroskoi : Periodika, 2006.
Bogdanova, L. Karjalan kielen harjoituskogomus : 3-4. luokku : livvin murdehel / L. Bogdanova, T. Ščerbakova. – Petroskoi : Periodika, 2004.
Bogdanova, L. Karjalan kielen harjoituskogomus : 5. luokku : livvin murdehel / L. Bogdanova, S. Kondratjeva. – Petroskoi : Periodika, 2006.
Bogdanova, L. Karjalan kielen harjoituskogomus : 5. luokku : livvin murdehel / L. Bogdanova, S. Kondratjeva. – Petroskoi : Periodika, 2004.
Boiko, T. Karjalan kielen uardehet. – Petroskoi : Karjala, 1996.
Boiko, T. Oma sana : luvendukniigu liugiläzii algukluassoin lapsii näh. – Petroskoi : Karjala, 1993.
Bubrih, D. Metodičeskoit nevvonnat : 3-4 klassan grammatikkah školilla varoin / D. Bubrih, A. Beljakov. – Moskva : Gosudarstvennoi učebno-pedagogičeskoi izdateljstva, 1936.
Gilojeva, N. Karjalan kielen livvin murdehen algukursu / N. Gilojeva, S. Rudakova - Petroskoi, 2009.
Dudkina, J. Luvendakniiga : karielazin vanhemmiin kirjan opassunda školilla varoin. – Moskva : Gosudarstvennoi učebno-pedagogičeskoi izdateljstva, 1936.
Fenno-Ugrica : juhlakirja Lauri Postin kuusikymmenvuotispäiväksi, 17.3.1968. - Helsinki : Suomalais-Ugrilainen Seura, 1968.
Fortunatova, J. J. Kniiga luvendah varoin : enzimäne opassundavuosi. 1. čuasti / kiänettih K. Smirnova, S. Sokolov. - Moskva : Učpedgiz, 1933.
Fortunatova, J. J. Kniiga luvendah varoin : toine opassundavuosi. 2. čuasti / kiändi A. Beljakov. - Moskva : Učpedgiz, 1933.
Fortunatova, J. J. Luvendakniiga : alguškolan enzimäzella klassalla varoin. 1. čuasti. - Moskva : Gosudarstvennoi učebno-pedagogičeskoi izdateljstva, 1938.
Fortunatova, J. J. Luvendakniiga : alguškolan toizella klassalla varoin. 2. čuasti. - Moskva : Gosudarstvennoi učebno-pedagogičeskoi izdateljstva, 1939.
Fortunatova, J. J. Luvendakniiga : alguškolan toizella klassalla varoin. 1. čuasti / kiännettih K. Smirnova, S. Sokolov. – 2. izdanja, kohennettu. - Moskva : Gosudarstvennoi učebno-pedagogičeskoi izdateljstva, 1935.
Fortunatova, J. J. Luvendakniiga : načaljnoin školan toizella klassalla varoin. 2. čuasti / kiändi A. Beljakov. – 4. izdanja, kohennettu. - Moskva : Gosudarstvennoi učebno-pedagogičeskoi izdateljstva, 1937.
Fortunatova, J. J. Luvendakniiga : toine opassundavuosi. 2. čuasti. / kiändi A. Beljakov. – 2. izdanja, kohennettu. - Moskva : Učpedgiz, 1934.
Gromova, L. G. Aiga lugie i paissa karielaksi - Tver, 2002.
Harjoituksie vienankarjalaksi : (Iänneoppi. Substantiivi). – Petroskoi : Petroskoin valtionyliopiston kustantamo, 1999.
Il`jina, O. M. Karjalan kielen harjoituskogomus. Nominat : livvin murdehel / O. M. Il`jina, J. V. Bogdanova, L. F. Markianova. – Petroskoi : Petroskoin valtionüliopiston kustantamo, 1998.
Il`jina, O. M. Karjalan kielen harjoituskogomus. Nominat : livvin murdehel / O. M. Il`jina, J. V. Bogdanova, L. F. Markianova. – 2. pain. , muuttumaton. – Petroskoi : Petroskoin valtionüliopiston kustantamo, 1999.
Il`jina, O. M. Karjalan kielen harjoituskogomus. Verbit. Infinitiivat. Partisiipat. Adverbit : livvin murdehel / O. M. Il`jina, J. V. Bogdanova, L. F. Markianova. – Petroskoi : Petroskoin valtionüliopiston kustantamo, 2000.
Karjalan kielen näytteitä : Ent. Poventsan ja Kemin kihlakuntien karjalaismurteita. III. / alkus. Eino Leskinen. – Helsinki : Suomalaisen Kirjallisuuden Seura, 1936.
Karjalan kielen sanakirja. Ensimmäinen osa : A - J / toim. P. Virtaranta. - Helsinki : Suomalais-ugrilainen Seura, 1968.
Karjalan kielen sanakirja. Toinen osa : K / toim. P. Virtaranta. - Helsinki : Suomalais-ugrilainen Seura, 1974.
Karjalan kielen sanakirja. Kolmas osa : L - N / toim. P. Virtaranta. - Helsinki : Suomalais-ugrilainen Seura, 1983.
Karjalan kielen sanakirja. Neljäs osa : O - P / toim. P. Virtaranta. - Helsinki : Suomalais-ugrilainen Seura, 1993.
Karjalan kielen sanakirja. Viides osa : R - S / toim. P. Virtaranta. - Helsinki : Suomalais-ugrilainen Seura, 1997.
Karjalan kielen sanakirja. Kuudes osa : T - Ö / R. Koponen, M. Torikka, L. Joki. - Helsinki : Suomalais-ugrilainen Seura, 2005.
Karjalan kieli. 1 : Petroskoi, Periodika, 2007. 
Karlova, O. Opastukka vienankarjalaksi : Opassuksen Federaliagenssi Korkeimman ammattiopassuksen valtijon opassuslaitos Petroskoin valtion yliop. - Petroskoi, 2008.
Karlova, O. Vienankarjalan alkeiskuršši – Petroskoi : Verso, 2011.
Kočerina, J. Opastummo livvin kieldü = Opassamma vienan kieltä : opastusozuttelii abukniigu lapsile, opastujile da vahnembile – Petroskoi : Periodika, 2004.
Kuz'mič, T. J. Vienankarjalan oppikirja : 3. luokka / Kuz'mič T. J., Pankratjeva J. V. ; Petroskoi, 2011.
Leskinen, E. Karjalan kieleen kohdistuneesta tutkimuksesta ja harrastuksesta. – eripain. julkaisusta ”AKS:n tie”. - Helsinki ; Porvoo : WSOY, 1937.
Lyydiläisiä tekstejä = Lüdishe Texte : 1. Osa / kerännyt, kääntänyt ja julkaissut P. Virtaranta. - Helsinki : Suomalais-ugrilaisen Seura, 1963.
Lyydiläisiä tekstejä = Lüdishe Texte : 2. Osa / kerännyt, kääntänyt ja julkaissut P. Virtaranta. - Helsinki : Suomalais-ugrilaisen Seura, 1963.
Lyydiläisiä tekstejä = Lüdishe Texte : 3. Osa / kerännyt, kääntänyt ja julkaissut P. Virtaranta. - Helsinki : Suomalais-ugrilaisen Seura, 1964.
Lyydiläisiä tekstejä = Lüdishe Texte : 5. Osa / kerännyt, kääntänyt ja julkaissut P. Virtaranta. - Helsinki : Suomalais-ugrilaisen Seura, 1984.
Lyydiläismurteiden äännehistoria. 2 : Vokaalit / kirjoittanut A. Turunen. - Helsinki : Suomalais-ugrilaisen Seura, 1959.
Makarov, G. Eräs reduplikatiivinen yhdyssanatyyppi karjalan kielessa. – eripain. - 1967.
Markianova, L. Karjalan kielioppi : 5.-9. luokku : livvin murdehel. – Petroskoi : Periodika, 2002.
Markianova, L. Kirjuniekku : opastundukniigu 2. kluasan liügiläzii lapsii näh. - Petroskoi : Karjala, 1992.
Markianova, L. Livvin murdehen morfolougii. Nominat da abusanat : opstusmoniste. - Petroskoi : Petroskoin valdivonüliopisto, 1993.
Markianova, L. Karjal-venäläine sanakniigu : murdehel : läs 8 000 sanua / L. Markianova, T. Boiko. - Petroskoi : Karjala, 1996.
Markianova, L. Aberi : karjalan kielel liügiläzii lapsii näh / L. Markianova, Z. Dubrovina. - Petroskoi : Karjala, 1990.
Markianova, L. ABERI : karjalan kielel liügiläzii lapsii näh / L. Markianova, Z. Dubrovina. - Petroskoi : Periodika, 2001.
Markianova, L. Tekstukogomus paginurokkoih näh : livvin murdehel / L. Markianova, O. Il`jina, N. Kuz`mina. - Petroskoi : Petroskoin valdivonüliopiston kustantamo, 1994.
Melnik, E. Űmbäristö. Karjal : ruadotetratti № 2 : opastusvälineh 2. Luokan opastujille / kiändi L. Markianova. - Petroskoi : Karjalan valdivolline pedagoguüliopisto, 2001.
Miloradova, A. A. Bukvari / A. A. Miloradova. - Mosku : Ucpedgiz, 1933.
Palmeos, P. Karjalan valdai murrak. - Tallinn, 1962.
Pankratjeva, J. V. Karjalan kieli : 2. luokka / J. V. Pankratjeva, T. J. Horosilova. - Petroskoi : Periodika, 2008.
Pahomov, M. Tervheks ! : lugendkird` : Kuj`rven lüüdin kielel / Pahomovan Miikul, Potašovan Lid`a. - Helsingi : Lüüdilaane Siebr, 2007.
Paškova, T. V. Karjalan kielen livvin murdehen luvendo- da harjoituskogomus : (substantiivu) / T. V. Paškova ; Ven'an Federation opastus-da tiedoministerstvu korgeviman ammattiopastuksen valdivon budžiettuopastuslaitos Petroskoin valdivonyliopisto. - Petroskoi, 2012.
Punttila, M. Impilahden karjalaa. – Helsinki, 1992.
Rautio, A. Lukukirja. II oppivuosi. - Petroskoi : Valtion kustannusliike kirja. - 1933.
Remsujeva, R. Ihmeh-HETE : joka lapsen lukukirja. – Petroskoi : Periodika, 1999.
Rugojeva, L. Harjoituksie vienankarjalaksi : adjektiivit, numeraalit, pronominit / L. Rugojeva, T. Medvedeva. – Petroskoi : Petroskoin valtionyliopiston kustantamo, 2000.
Smirnov, P. P. Bukvari : karielaziin vanhemmiin kirjan opassunda školilla varoin. – 3. Idanja. – Moskva : Gosudarstvennoi učebno-pedagogičeskoi izdateljstva, 1936.
Smirnov, P. P. Karielan kielen programma : Moskun karielazella alguškolalla varoin. – Moskva : Gosudarstvennoi učebno-pedagogičeskoi izdateljstva, 1933.
Smirnov, P. P. Karielan kielen programma : Kalininskoin oblastin karielazin načaljnoilla školalla varoin. – 2. izdanjia. – Moskva : Gosudarstvennoi učebno-pedagogičeskoi izdateljstva, 1935.
Smirnov, P. P. Kolhozoin puoleh : bukvari suurilla varoin. – Moskva : Čentrizdat, 1931.
Smirnov, P. P. Metodičeskoit nevonnat : bukvarih i 1-2 klassan alguškolalla varoin. – Moskva : Gosudarstvennoi učebno-pedagogičeskoi izdateljstva, 1934.
Smirnov, P. P. Karjalan kielen učebnikka alguškolalla varoin. Enzimäne čuasti : Grammatikka i kirjutanda / P. P. Smirnov, A. A. Miloradova. – 3. izdanija. – Moskva : Gosudarstvennoi učebno-pedagogičeskoi izdateljstva, 1937.
Smirnov, P. P. Karjalan kielen učebnikka alguškolalla varoin : 1-lla i 2-lla klassalla varoin. Enzimäne čuasti : Grammatikka i kirjutanda / P. P. Smirnov, A. A. Miloradova. – 3. izdanija. – Moskva : Gosudarstvennoi učebno-pedagogičeskoi izdateljstva, 1935.
Smirnov, P. P. Karjalan kielen učebnikka alguškolalla varoin : 1-lla i 2-lla klassalla varoin. Enzimäne čuasti : Grammatikka i kirjutanda / P. P. Smirnov, A. A. Miloradova. – Moskva : Gosudarstvennoi učebno-pedagogičeskoi izdateljstva, 1937.
Stepanov, F. Upraznenjoin sbornikka karielan kieldä müöte : načaljnoilla školalla varoin 1-lla i 2-lla klassoilla. Enzimäne čuasti. – Moskva : Gosudarstvennoi učebno-pedagogičeskoi izdateljstva, 1936.
Stepanov, F. Upraznenjoin sbornikka karielan kieldä müöte : načaljnoilla školalla varoin 3-lla i 4-lla klassoilla. Enzimäne čuasti. – Moskva : Gosudarstvennoi učebno-pedagogičeskoi izdateljstva, 1937.
Ščerbakova, T. Enne Rastavua. – Petroskoi : Periodika, 2000.
Ščerbakova, T. Pajun kukkazet – keviän viestit. – Petroskoi : Periodika, 1999.
Talo eläy tavallah : (tekstikokomus vienankarjalaksi) / Opassuksen Federaliagenssi Korkeimman ammattiopassuksen valtijon opassuslaitos Petroskoin valtijon yliop. ; Zaikov P., Tarasyk M.Petroskoi, 2008. 
Teksteja pakinatuntija varten. – Petroskoi : Petroskoin valtionyliopiston kustantamo, 1994.
Turunen, A. Lyydiläismurteiden äännehistoria. I : Konsonantit. – erpain. Suomalais-ugrilaisen Seuran toimitusten LXXXIX:stä osasta. – Helsinki : Suomalaisen Kirjallisuuden Seura, 1946.
Volkov, A. Kieli meijän : vallitut kirjutukset karjalan rahvahan elämizeh da kielen puolistuksen näh / Aleksandr Volkov. - Petroskoi : Periodika, 2012.
Wuorikoski, J.-P. Kirjuta kaunehesti karjalakse : luojan kirjuttamizen alguopastai / Jukka-Pekka Wuorikoski ; kielele on kiandanyh L`udmila Markianova. - Helsinki : Karjalan Kielen Seura, 2008.
Zaikov, P. Karjalan kielen kielioppi. 5-9. – Petroskoi : Periodika, 2002.
Zaikov, P. Karjalan kielen kielioppie. 1 : Iänne- ta muoto-oppie : opetusmoniste. – Petroskoi : Petroskoin valtionyliopisto, 1992.

Kiestingi:
Kiestingi () on Karjalan tazavallan Louhen piirin pos’olku, kudai sijoittuu Tuoppajärven rannal. Se on Kiestingin kyläkunnan haldivolline keskus.
Histourii.
Se on ylen vahnu pos’olku, kudai perustettih XV – XVI vuozisual. Se muanitah enzimäzen kerran vuvvennu 1547. XVII vuozisual Tuoppajärven rannal oli manasteri.
1927 vuodessah pos’olku oli piirin haldivollizennu keskuksennu. Sih kuului Murmanskan alovehen Kandalahten piirin puoli da kogo Louhen piiri.
Suuren voinan aigua pos’olkas oli germuanielastu saldattua. Kiestingis sijoittui germuanielaine gospitali (sanatourii).
Lähäl pos’olkua oli germuanielaine kalmisto, kudamua ozittain kiškottih da ozittain tuodih Germuanieh.
Vuozinnu 1955 – 1956 Kiestingin piiri hävitettih, sen aloveh yhtistettih Louhen piirih.
Ilmasto.
Vuvven keskilämbötila on 0,6 °C.

Kiihtelysvuara:
Alovehen omal paginluavul sego suvikarjalakse da vienankarjalakse Kiihtelysvuara (livvikse "Kiihtelysvuaru", suomekse "Kiihtelysvaara") oli kundu Suomes Pohjas-Karjalan muakunnas. Se yhtistettih 1.1.2005 Jovensuun linnah.

Kiimaisjärvi:
Kiimaisjärvi () on Ven’an järvi Karjalan tazavallan Muujärven piiris.
Järven pinduala on 33,8 km², randuviivan piduhus – 96,6 km. Sen keskisyvys on 3,3 m, syvin kohtu on 22,5 m.
Sen rannat ollah madalat, niilöil kazvau havumeččii da vičikkölöi. Järves on 21 suardu, kudamien yhtehine pinduala on 4,6 km².
Järven kauti virduau Kamennaja-jogi. Järves kazvau kažl’ua da šaraheiniä. Pohjas on mudua, löydyy järvirudua.
Järves on siigua, haugii, ahvendu, särgii.
Järvi jiädyy kylmykuun lopus, avavuu oraskuun allus.

Kiiškoi:
Kiiškoi libo joršši () on ahvenien heimoh kuului pieni kala.

Kiiškoit:
Kiiškoit ("Gymnocephalus") ollah ahvenien heimoh kuului kalasugu.

Kil'l'uhanhi:
Kil'l'uhanhi ("Anser erythropus") on lindu.
Kogo da nägö.
Piduhus: 55-66 cm<br>
Siibien agjuväli: 115-135 cm<br>
Paino: 1,5-2 kg

Kiltinänsaamen kieli:
Kiltinänsaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Kinnermy:
Kinnermy on vahnu karjalaine kylä Karjalan tazavallas Priäžän kanzallizes piiris Vieljärven kyläkunnas.
Piirih, kudamas sijoittuu kylä, rahvahat tuldih elämäh XVI vuozisual. Enzimäzen kerran Kennermäs muanitah vuonnu 1563. Nygöi kyläs on 17 taloidu. Vahnembat koit rakendettih XVIII vuozisual da XIX vuozisuan allus. Vie kyläs on časounu (Часовня Смоленской Божьей Матери), kudai rakendettih XVIII vuozisual.
Vuonnu 2001 perustettih Kinnermän ystävät –liitto.
Kennermäs ruadau muzei.
Arhitektuuran mustomerkit ollah:
Kinnermän rahvahan lugumiäry.
Vuonnu 1905 Kinnermäs eli 117 hengie.
Nygöi kyläs ainos eläy läs viizi hengie, ga kezäl täh tulou äijy matkailijua. 

Kino:
Kino on taidehmuodo, kudai on tänäpäi yksi popul'arnolois aijanviettolajilois. Nygymuodoine kino libo fil'mu on kuvas da iänes luajittu audiovizualine medii. Kuvah suahah lekkumizen il'l'uuzii, ku pikoivähäzel toine toizes eruojua kuvua vaihtetah sumbah, tavan mugah 24 kerdua sekundas.

Kino (rock-joukko):
Kino () oli ven’alaine rock-joukko, kuduan liderannu da pajoloin kirjuttajannu oli Viktor Tsoi. Vuozinnu 1980-1990 joukko oli Ven’an tundietumis joukkolois. Kino oli leningruadalazen undergraundan kuulužimis joukois yhtes Akvarium- da Zoopark-joukoinke. Stil’an mugah Kino eroittuu ven’alazen rockmuuzikas, sendäh gu joukko ei käyttänyh perindöllizii elementoi. Tsoin kuolendan jälles joukko loppi toimindan. Rodih muga sanottu «kinomania». Nygöigi Kino on ylen tundiettu joukko da sil on äijy ihailijoi.
Joukon muzikantat.
1981
1981-1983
1984
1984-1990

Kipinä:
Kipinä on lapsien žurnualu. Piäzöy ilmoih joga kuudu karjalan, suomen da vepsän kielel. Vuvvennu 2015 “Kipinä” sai Sampo-palkindon. Toimitukses ruadau kymmene hengie. 

Kipru:
Kipru libo Kipran tazavaldu on suarivaldivo Välimeren päivännouzuozas. Se on Jevroupan liiton ozanottai vuvves 2004 algajen.
Kipran tazavaldu täyttäy 98% Kipran suaren alovehes da lähäl olijat suaret Agios, Georgios, Geronisos, Gl’ukiotissa, Kila, Kiedes, Kordilia da Mazaki.
Tazavallan virallizet kielet ollah griekan da turtsien kielet. Piälinnu on Nikosia. Valdivon pinduala on 9250 km². Rahvahan lugumiäry on 1  142  575 hengie.

Kirgizii:
Kirgizii (viralline nimi on Kirgizan tazavaldu, Kirgistan kirg. Кыргызстан) – valdivo Azies. Muan pinduala on 199 952 km². Rahvahan lugumiäry on 7 miljonua hengie (v.2015). Kirgistan rajoittuu Kazahstananke pohjazes, Kitainke liidehes, Tadžikistuananke lounuas, Uzbekistuananke päivänlaskus. Kirgizii on syväinmua. Piälinnu on Biškek. Kirgizien viralline kieli on ven’a. Valdivolline kieli on kigizan kieli.

Kiribati:
Kiribatin tazavaldu () on Tyynenmeren valdivo, kudai sijoittuu Mikronezies da Polinezies. Luodehes se rajoittuu Maršallansuariloin da Mikronezien liittovaldivon alovehvezilöinke, päivänlaskus da lounuas – Naurun, Solomonan suariloin da Tuvalun alovehvezilöinke, suves da liidehes – Tokelaun, Kukan suariloin, Frantsien Polinezien alovehvezilöinke. Pohjazes da koillizes se rajoittuu Tyynenmeren neitrualizien vezialoinke da Yhtysvalloin pienilöin erillissuariloinke. Randuviivan pitkevys on 1143 km. Pinduala on 812,34 km². Kiribatin rahvahan lugumiäry on 103 058 hengie (v. 2010). Valdivon piälinnu on Tarava (kartois sidä toiči merkitäh ”Bairiki”-nimekse, kudai on vaigu piälinnan keskioza.

Kirjaimikko:
Kirjaimikko libo kirjaimisto on tietyn kielen iännehkirjutukseh vakiintunuh jälletetty kogomus kirjaimii. Iännehkirjutus on yksi muailman kirjutussistiemoin kolmes perusluavus tavukirjutuksen da sanakirjutuksen kel.
Kirjaimikko, kirjaimisto da merkistö.
Kirjaimistuo voi pidiä kirjaimikon yläkäzittehenny. Kirjaimistos on tavan mugah enämbi kirjaimii, migu mintah yksittäzen kielen kirjuttamizeh pidäy. Kirjaimisto sežo ei miäritä kirjaimikon jälletysty.
Tiedotehniellizes nägökannas voibi paista merkistös, kudamah kuuluu kirjaimien ližäkse toizetgi kirjutusmerkit, muga kui välimerkit da noumerot.
Kirjaimien nimet.
Hos seemiläine kirjaimikko kuva eri iändehii, kirjaimet oli alukse luajittu azuteksien da elättilöin kuvis. Jogahine kirjain ezitti kudamidä nengostu elementua, kudaman nimi seemiläzes kieles algoi sil kirjaimel. Ezimerkikse kirjaimikon nellän enzimäzen kirjaimen nimet, alef, beth, gimel da dalet, tarkoitettih varsinazesti häkkii, taloidu, verbl'uudua da ustu. Ku kirjaimikko tuli käyttöh kreikas, niilöin nimetgi otettih kreikan kieleh, kudamas net muututtih muodoh alfa, beeta, gamma da delta. Toizin kui seemiläzis kieleis, kreikas nämmä nimet tarkoitettih vaiku kirjaimii. Äijät latinalastugi kirjaimistuo käyttäjän kielen kirjaimikkuo tarkoittai sana ("alphabet" libo "alfabet") on luajittu kreikan kirjaimikon kahten enzimäzen kirjaimen nimespäi.
Latinalazes kirjaimikos kirjaimien nimii yksikai ei jo käytetty. Tavan mugah vokalih viitatah iändäjen se pitkänny, da konsonantan edeh libo sen peräh pannah mitah iändämisty avvuttai vokali ("h" = hoo, "l" = el, "ž" = žee").
Karjalan kielen kirjaimikko.
Karjalan kieles käytetäh latinalastu kirjaimistuo, kudamah on ližätty erähii kirjaimii, kudamii latinas ei ole Ä, Ö, Č, Š da Ž.

Kirjalližuontiedo Kirjalližusluvettelo:
Веняляйзет рахвахан суарнат / сборникан луади М. Булатов ; переводан луади П. В. Лобская. - Петрозаводск : Карельской государственной издательства, 1939.
Beljakov, A. A. Literatura hrestomatja : Karielazin skolьlla varoin. Toine čuasti. – Мoskva : Gosudarstvennoi učebno-pedagogičeskoi izdateljstva, 1934.
Gorškova, O. E. Karjalainen kansanrunous. – Petroskoi, 2002.
Jaakko Rugojev - Karjalan omatunto. – Petroskoi : Arhippa Perttusen säätiön julkaisusarja n:o 6, 1998.
Karjalaisia sananpolvia / Joensuun korkeakoulu ; toim. S. L. Miettinen, P. Leino. – Helsinki : Suomalaisen Kirjallisuuden Seura, 1971.
Karjalan kansan runot / SNTL:n Tiedeakatemian Karjalan filiaali. Kielen, kirjallisuuden ja historian instituutti. Tartu Riiklik ulikool ; kokoonpannut V. Jevsejev ; toim. E. Laugaste, A. Beljakov. – Tallinn : Eesti Ramat, 1976.
Kulkua nyt lapsukaiset . – Kalevala, 1994.
Kultapiälintu : vienalaisie suarnoja / luat. S. Remsujeva, P. Zaikov. – Petroskoi : Karjala, 1994.
Literaturnoi hrestomatja : Karielan nepolnoilla srednjoilla i srednjoilla skolalla varoin. 5 klassa / sostuavi A. Beljakov. - Moskva : Gosudarstvennoi učebno-pedagogičeskoi izdateljstva, 1936.
Literaturnoi hrestomatja : Karielan nepolnoilla srednjoilla i srednjoilla varoin, 6 klassa / sostuavi S. Sokolov. - Moskva : Gosudarstvennoi ucebno-pedagogiceskoi izdateljstva, 1936.
Literaturnoi hrestomatja : Karielan nepolnoilla srednjpillai srednjoilla skolalla varoin, 7 klassa / sostuavi A. Beljakov. - Moskva : Gosudarstvennoi učebno-pedagogičeskoi izdateljstva, 1936.
Mikä jokaisella on? Petroskoi, Karjala, 1987.
Peksujeva, I. Kotikyläni Kostamus / Iro Peksujeva. - Kalevala : и., 1993. 
Remsu, M. Karjalais-suomalaisia kansansatuja. – Petroskoi : Karjalais-suomalaisen SNT:n valtion kustannusliike, 1945.
Sarala, A. Suistamolaisia sananparsia. – Helsinki : Suomalaisen Kirjallisuuden Seura, 1968.
Väinämöisen paluu : lähialueantologia / toim. T. Tuominen. – Petroskoi : Verso, 2002.

Kirjalližus:
Kirjalližus tarkoittau kirjutettunnu libo suullizennu perindönny säilynnyzii kirjallizii tuottehii muga kui romuanoi libo rahvahanrunohuttu. Puaksuh kirjalližuol viitatah kaunehkirjallizih tevoksih. Kirjalližus on levei ellendys da sen tyhjendäi miärittely on jygiedy. Etimolougizesti termi viittuau kirjumuodoh da kirjutettuh tekstah, no toizielpäi kirjalližuokse čotaijah erähis yhtevyksis dai sähköhizesti ilmah piästetyt tevokset, sarjukoomiksat da suulline rahvahanperindö, libo kai kirjutetut tekstat da paistut sanelendat.

Kirjasto:
Kirjasto libo bibliotiekku on kirjoin, käzikirjutuksien, kartoin, magnitofannoloin lentoin, aiguvälijulgavoloin libo muuloin moizien dokumentoin kundoh pandu kerävys, libo paikku, kus tädä kerävysty säilytetäh. Kirjasto on organizatsii, kudai hoidau kerävysty da tariččou sih perustuvii palveluloi, kui laihinpalveluloi, tiedopalveluo libo toizii sen jyttyzii. Nygöi kirjastoloin kerävykset roitahes kui painatettulois muga i verkos ilmah piästettylöis libo juattulois materjualois. Kirjastot voijah tožo avvuttua klientoi tiijonečos libo organizuija välläh suadavannu olevua materjualua kebjieh käytettäväkse.

Kirjavun'okkučiirakko:
Kirjavun'okkučiirakko ("Thalasseus sandvicensis", enne "Sterna sandvicensis") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo ("Sterna paradisae"). Kirjavun'okkučiirakon karjalankieline nimi on täh artikkelih näh kiännetty ven'ankielizes sanas "пестроносая крачка". Suomen kieles lindu tunnetah nimel ”riuttatiira”, ga tädä nimie on jygei ottua karjalankielizen uvvissanan pohjakse, ku karjalan kieles sana ”riutta” tarkoittau vähän eri aziedu ku suomen (yleis)kieles.
Aloveh.
Kirjavun'okkučiirakko peziy meren rannoil Europas, Amerikas, Afrikas da Päivänlasku-Aazies. Suomes se ei pezi, ga linduloi tavatah Suomengi rannoil joga vuozi. Suomespäi lugijen lähimäzet pezindykohtat ollah Estounies.

Kirju:
Kirju libo kniigu on nivos bumuagoi, kudamis on painettuu tekstua libo kuvua. Kirjua voibi piästiä ilmah sežo sähköhizes formuatas sego iänikirjannu.
Sana kirju on enne merkinnyh čomendustu, kaiverdustu libo merkii, da kirjutus on tarkoittanuh nämmien luadimistu. Viego, sanommo, sobien čomendustu voibi kuččuo kirjakse. Samua pohjua on adjektiivu "kirjavu". Sežo sana kirjain on samua alguperiä. Sana kniigu tulou ven'an kirjua merkiččijäs "книга" (kniga) sanaspäi.
Enne kirjanpainanduneron keksindiä kirjoi kopiruittih käzin, da sendäh net oldih harvinazet da kallehet. Allukse kirjat oldih pitkiä nahkupalastu libo pergamentua, libo papirustu kiäritynny.

Kirjuttai:
Kirjuttai on ristikanzu, kudai kirjuttau kirjoi, semmite kaunehliteratuurua.

Kirjutus:
Kirjutus tarkoittau kielen ilmaisemistu piirrettylöil simvoloil. Kaikis kul'tuurois on paistu kieli, no kirjutussistiemoi on kehitetty da omaksuttu vaiku aijoittain. Kirjutuksen suurin hyödy on tiijon säilyttämine sen alguperäizes ezitystapahtumas rippumattomasti. Yhteizös, kuduas ei ole kirjutusneruo, kaiken tiijon siirdymizen pidäy tapahtuo suullizesti ristikanzalpäi ristikanzale. Kirjutusneron kauti on roinnuh mahto välittiä tieduo kui loittozih mualoih mugaže tulijoile sugupolvile.
Kirjutussistiemoin kolme perusluaduu ollah sanakirjutus, tavukirjutus da iänneh- libo kirjaimikkokirjutus.

Kirjutussistiemu:
Kirjutussistiemu on simvolois rodivui merkisistiemu, kudamal tallendetah kieldy kirjutuksekse. Kirjutussistieman kolme perusluaduu ollah sanakirjutus, tavukirjutus da iänneh- libo kirjaimikkokirjutus.
Kirjutussistiemoin luavut.
Kirjutussistiemat juatahes kolmeh joukkoh: logografine libo sanakirjutus, sillabine libo tavukirjutus da iänneh- libo kirjaimikkokirjutus. Kirjutussistiemois yhtelläh on puaksuh piirdehii kahtes libo kolmes joukos, min periä javottelu voibi olla jygiedy. Vahnimat kirjutusmuvvot oldih enimyölleh sanakirjutussistiemoi, kudamat pohjattihes kuvakirjutukseh.
Sanakirjutus.
Tärgevin da läs ainavo tänäpäi käytäs olii logografine libo sanakirjutussistiemu on kitain kirjutussistiemu, kudamua on käytetty pienien muutoksienke kitais, japounii, koreas, vietnamas da erähis toizis päivännouzuaazielazis kielis.
Sanakirjutuksen perusyksikkö logogrammu on kirjutusmerki, kudai ezittäy kogonastu kieliopillistu sanua. Enimii kitain kirjutusmerkilöi pietäh logogramoinnu. Ku jogahine kirjutusmerki vastuau yhtysanua (libo tarkemmin morfeemoi), pidäy erilazii logogrammoi suuri miäry. Kirjutusmerkilöin suuri miäryda niilöin opastundan jygevysonkin sanakirjutuksen heikkovus kirjaimikkosistiemah verratunnu.
Tavukirjutus.
Sillabizes libo tavukirjutukses kirjutusmerkit vastatah tavuloi, kudamis sanat roitahes. Varsinazes tavukirjutukses ei ole sistiemallistu samanluaduzuttu nengozien kirjutusmerkilöin välil, kudamien evustettulois tavulois on samoi iändehii: ezimerkikse tavuloi
"ke", "ka" da "ko" evustavien merkilöin välil ei ole yhtennägözytty, kudai evustas iännehty
"k". Tämä eroittau tavukirjutuksen abugidu-luaduzes kirjaimikkokirjutukses, kudamas yksimerki tavan mugah evustau tavuu, no kudamas lähäzii iändehii sižäldäjien tavuloin merkit ollah samanluaduzii.
Iänneh- libo kirjaimikkokirjutus.
Kirjaimikko on joukko kirjaimii, kudamis jogahine vastuau kudakui paistun kielen foneemua. Täydellisesti foneettisessa aakkostossa foneemit ja kirjaimet vastaavat toisiaan yksikäsitteisesti: kirjoittaja voi päätellä sanan kirjoitusasun sen äänneasusta, ja lukija voi päätellä sanan äänneasun sen kirjoitusasusta.
Abjadat.
Abjabat oldih ammuzimbii kirjaimikkoloi. Niilöis jogahizele konsonantale on oma kirjain, no vokalikirjaimii ei ole nivouze, libo niilöis käytetäh vaiku erähis tilandehis. Käytändös kai tunnetut abjadat peritähes seemiläzele kielele kehitetys kirjaimikos. Mm. heprealaine da arabielaine kirjutus kuulutah abjadoih (sana "abjad" tulou arabien kielen sanas, kudai tarkoittau kirjaimikkuo).

Kirovan lagevo:
Kirovan lagevo on Petroskoin keskučas olii lagevo. Lagevuo pietäh Petroskoin piälagevonnu. Täs paikas on äijy čomua rakendustu, XVIII - XIX vuozisuan arhitektuuran mustomerkii. Sinä voit nähtä kaksi teatrua: Kanzallizen da Muuzikkuteatran. Muuzikkuteatran rinnal on sijoitunnuhes Taidomuzei, kus on ylen suuri obrazukeräilemy da tundiettuloin taidoilijoin mualavuksii. Lagevon keskel on Kirovan mustopačas. Autobusan azetuskohtan vieres on vie yksi mustopačas, Marksan da Engel`san mustopačas.
Kirovan lagevol puaksuh pietäh pruazniekkoi. Talvel, konzu tulou Uuzi vuozi, lagevole pystytetäh suuri da šuorei kuuzi. Se čomendetah erivärizil tuliloil da bobazil. Illoil lapset vahnembienke kävväh kižuamah kuuzele. Lapsih niškoi pannah čuravomägizet. Lagevol on ainos äijy rahvastu. Ylen puaksuh voi vastata ulgomualazii gostii, kuduat ihaillah tädä čomua paikkua.

Kitai:
Kitai, viralline nimi on Kitain Rahvahan tazavaldu – sosialistine valdivo Päivännouzu-Azies. Rahvahan lugumiäry on 1,36 miljardua hengie. Sen merkin mugah Kitai on enzimäzel kohtal muailmas. Muan pinduala on 9 596 960 km². Pindualan mugah Kitai on kolmandel kohtal Ven’an da Kanadan jälles. Merel Kitai rajoittuu Tyynivaldumeren meriloinke. Mual Kitai rajoituu Pohjazes Koreanke da Ven’anke koillizes, Mongoulienke pohjazes, Ven’anke da Kazahstananke luodehes, Kirgizienke, Tadžikistuananke da Afganistuanke päivänlaskus. Kitai rajoittuu Pakistuananke, Indienke, Nepalanke da Butananke lounuas da Mjanmaranke, Laosanke, Vietnamanke suves.

Kitee:
Kitee on suomalaine linnu.
Histourii.
Kitee on perustettu vuonnu 1631.
Muantiedo.
Kitee on sijoitunnuhes Pohjazes Karjalas da sen pinduala on 1 724,41 neliökilometrii. Kiteel eläy 10 842 ristikanzua (31.12.2015).
Linnan ozat.
Kiteen linnan ozii on esimerkikse Kytänniemi, Hutsi da Tolosenmäki.
Nähtävykset.
Kiteel on äijy nähtävysty, esimerkikse Kiteen elättiparku.

Kiuru:
Kiuru ("Alauda arvensis") on kiuruloin heimoh kuului pieni Europas, Aazies da Pohjas-Afrikas pezii pikkaraine lindu.
Kuvavus.
Kiuru on vähästy suurembi čiučoidu. Kiurun siivet ollah leviet, sendäh se hätken pyzyy yhtel kohtal ilmas. Kiuru on maksankarvaine kirjavu linduine. Se auttau olla nägymättömänny mual. Kiuru suvaiččou kävellä muadu myö, eläy mual, muale luadiu pezän.
Kogo da nägö.
Piduhus: 16-18 cm<br>
Paino: 24-53 g
Ennustukset.
On moine ennustusmerki: kuuluu kiurun pajo – vuota poudua.

Kiurut:
Kiurut ("Alaudidae") ollah čiučoilinduloin lahkoh kuului linduheimo.
Luavut.
Kiuruu on mondu luaduu: peldokiuru, tundrukiuru, töppypiäkiuru, kangaskiuru.

Kiuruvesi:
Kiuruvesi on linnu Pohjas-Savos. Sie eläy enämbi 8000 ristikanzua. Kiuruvesi on muatalohuspidäi. Se on olluh suomen suurin maijontuottai.

Kivačču:
Kivačču (, ) on Suna-joven koski Karjalan tazavallas.
Yhtehizet tiijot.
Kosken nimen alguperä on suomelazes sanas ”kiivas”, kudai merkiččöy ”vägevy, kova, ylenravei”.
Kosken korgevus on 10,7 metrii, sen piduhus on 170 metrii.
Kallivo jagau koskie kahteh virdah: piävirdu (oigei) da sivuvirdu (hurai). Piävirdu sorduu nelliä pengerdy myöte, sivuvirdu jagau moneh virdah.
Kivačču on Jevroupan nelläkse korgevin tazangon koski (Reinin kosken, Suuri Jäniskengas –kosken da Voinitsa-jovel olijan Kumi-kosken jälles).
Koski on nähtävyskohtu Kivačču-rauhoitetus alovehes, kudaman pinduala on enämbi 10 000 gektuarua. Kosken rinnal ollah Luondomuzei da puulajipuisto (dendrari).
Histourii.
Enzimäine muaničus Pistsovoin kniigois on vuvvennu 1556.
Vuonnu 1837 rakendettih suuri laiteh, kudaman avul parret jovenajol ei katkettu. Sidä paiči oza vetty otettih iäres, konzu rakendettih gidrostansien Sunan kaskadua (kaskadan suurembat stansiet ollah Kondupohjan da Pälejärven gidrostansiet). Se muutti gidrografien verkon da alendi kosken luondovägevyön (66 m³/s:sah).

Kivimatikat:
Kivimatikat libo kivimadehet ("Zoarcidae") ollah ahvenkaloin lahkoh kuului kalaheimo.

Kivimatikku:
Kivimatikku libo kivimajeh () on ahvenkaloih kuului kalaluadu.

Kiviveneh:
Kiviveneh on karjalakse pajattai pajojoukko, kudai perustettih Suomes. 
Alguhpanendu.
Kivivenehen alguhpanijannu da pajattajannu on Timoi Munne. Munne pajatti da soitti “Folkswagenas”. Sit joukos pajatettih suomekse, ven’akse da karjalakse. “Kiviveneheshäi” pajatetah vaiku karjalakse, kui sanou Munne: onhäi täs muailmas suomekse pajattajua. 
Pajoloin kirjutandu.
Pajoloin tekstat Timoi Munne kirjuttau iče. Jälgimäzinny vuozinnu on kirjutannuh äijän. Kirjuttau karjalan kieles, tagavozilazis karjalazis kylis, mielespiendäs. Kirjuttau kaikes, kui sanou iče: ei kieli miäriä da rajoita sidä, mis voibi kirjuttua. Kirjuttau vagavah da juumoranke.
Joukon nimen sellitändy.
- “Kiviveneh” on metaforu karjalan kieles. Jogahine voi iče duumaija, mittuine se on kiviveneh. Ollougo jygei? Ga jygiettävy toinah, kui kielen elävyttämine. Panet sen viele, ga kuibo libuu sit? sanou Timoi Munne.
Kielen puolistai.
Timoidu Munne tietäh karjalazennu aktivistannu Suomes da Karjalas. Kybenyön täh ruadoh Munne on suannuh karjalazes rock-pajattajas Santtu Karhus da Karjalaspäi, rubei iče pagizemah, kirjuttamah da pajattamah karjalakse. 

Kiärbäine:
Kiärbäzet eletäh kaikkiel. Kiärbästy on läs 80 tuhattu luaduu. Kaikin tietäh kodikiärbäzii. Kiärbäzel on ylen suuret silmät. Net ollah erinomazet. Kiärbäine yhtel aigua voi kaččuo eri čurih. Kiärbäzen piäs on äijy karvastu-antennua. Net vakustetah kiärbästy hiäs. Kiärbäzen jalgazet sežo ollah erinomazet. Sendäh kiärbäine voi kävellä hos lagie myö. Kiärbäine on nerokas lendäi. Se lendelöy tagaperingi. Lendo ottau kai väit. Kiärbäine aiven eččiy syömisty, gu suaja iččie endizeh kundoh.
Syöy kiärbäine suun-kärzäzen avul vai notkiedu syömisty. Ollah sil i pikoipikkarazet hambahat. Niilöin vuoh kiärbäine eroittau kovii syömizii.
Kiärbäine syöy kaikkie, ei kačo tylgiekse jiännyksiigi. Sendäh kiärbäzet ollah voimattomuksien levittäjinny. Ristikanzu ijän kaiken oppiu hävittiä kiärbäzii. Se on jygei sendäh, gu kiärbäzien lugu ylen terväh kazvau. Kiärbäzet kebjieh harjavutah uuzih eländytaboih.

Kiža:
Kiža on aijanviettehekse harjoitettavu miärymuodohine da -siändöine kilbu libo kiža, kudamas on välinehii, ezimerkikse kartiloi da knopkii. Kižan aigua ozanottajat novvetah kižua ohjuajoi siändölöi. Kižan kulguh voijah ližäkse vaikuttua kižuajoin luajitut vallinnat da strategiet, tapahtumu da sportumaižien kižoin kižuajien tiijolline malto.
Kižuajat kižatah yksin libo joukkovehinnu toine tostu vastah. On myös kižoi, kudamii kižatah yksin (pasianssu libo videokižat) da kižat, kudamis ei ole voittajua (roulikiža).

Kižanku:
Kižanku on venehen lajii, kuduadu puaksuh käytettih Karjalan suurimmilla järvillä XX vuozisuah sah.
Oniegan niemimuan kylis da järven koillizen puolen Kižin suaril ammuzis aijospäi valmistettih venehet, kudamii kučuttih paikan nimen mugah kižankoikse.
Venehien piduhus on kuvves yhdeksäh metrii, yhten libo kahten mačtanke. Mačtan korgevus on 3,5 metrissäh. Šprintovoin purjehen (vino nellikulmaine purjeh) korgevus on kolmeh metrissäh.
Tavan mugah venehes on airoloin kolme puarua. Kahtel ezipuaral sovvettih, a taga-airoloil avvutettih da ohjattih venehty. Konzu ajetah loitokse purjehen al, pandih rul’an.
Suuruon mugah veneheh voi syndyö 300 – 900 kg.
Kižankan luajindah näh otettih pilatut libo viestetyt lavvat kuvves libo männys. Sammal libo tervupakl’u pandih lavvoin keskeh. Lavvat yhtistettih ravoitettuloil nuaglazil lädžötettylöin piäloinke. Nuaglazien azemes käytettih sežo hoikkii kuuzijuuriloi libo pajuhistu viččua, kudai pandih yhtistettylöin lavvoin piäliči da kiinitettih koivunuaglazel.
Ku veneh olis kova, pandih viärät männyn oksat. Enne tervuamistu kižanku pandih vedeh da kačottih, ongo venehes ragoloi. Tämän kaččomizen jälles venehty tervattih hiilaval puuterval.
Ruavos kižankat oldih 25-30 vuottu.

Kiži:
Kiži on puukirikkölöis tundiettu Oniegujärven suari Karjalan tazavallas Ven’al. Se kuuluu UNESCOn muailman perindökohtih vuvves 1990.
Kižin tärgevimii nähtävyksii ollah Hristossan kirkastumizen (Preobraženie) da Pokrovan kiriköt sego niilöih kuului kellotorni.
Kižin puuarhitektuuru on Ven’an luodehen merkittävii nähtävyksii, kussah on vezimatkua 70 km Petroskoispäi.

Kl'ona:
Kl'ona () — puu- da tuhjokazviloin "Sapindaceae"-heimon "Hippocastanoideae"-alaheimoh kuului puu. On hyvin levitetty Jevroupas, Azies da Pohjazes Ameriakas.
Ulgonägö da ominažuot.
Tavan mugah kl’onupuu on 10-40 metrii piduhuttu, ga tuhjožikot on 5-10 metrii piduhuttu, kudualoil on moni rungon pohjas kazvajua piendy oksua.
Tavan mugah kl’onan lehtet pakutah, ga sen puun erähät lajit Suvi-Azies da Välimeres ollah ainosvihandat.
Monien lajien lehtet ollah sormimuodozet, 3-9 suonnanke jogahizes lavas, yksi kudualois on keskikohtas.
Kukil on 5 symmetristy kukanterästy. Kukat ollah kerätty skänčäh libo sarjah. Niilöil on 5 čuaškulehtie, 5 kukanterästy 1-6 mm piduhuttu, 12 tyčinkua 6-10 mm piduhuttu da 2 eriluadistu pestikua. Kl’onat kukitah talven lopus libo keviän allus, monet lajit kukitah hedi lehtilöin ilmestymizen jälles, erähät lajit enne sidä. Kukat ollah vihandat, keldazet, kelduruspakot libo ruskiet.
Siemen on kahtes ozas, kudai kypsäy 2-6 nedälii kukindan jälles.
Levittämine.
Kl’onat ollah hyvin levitetty pohjazes muan puoliškos, Jevroupan pol’arnois alovehis da Pohjazes Ameriekas Keski-Ameriekkah da Suvi-Azieh. Tavan mugah kl’onat kazvetah lauhkielois levevysastielois, tropiekas kazvetah vaigu monet lajit. Suvizes muan puoliškos on vaigu yksi kl’onan laji – lavrukl’onu (Acer laurinum), kudai leviey Timor-suareh Indonezies (10° S). Afriekas kl’onat kazvetah vaiku pohjazes ozas, Välimeren rannikkuo myö, Suvi-Ameriekas da Avstralies kl’onua ei ole.
Ven’al on läs 20 kl’onupuun lajii. Enimistö niilöis kazvau Ven’an jevrouppalazes puoles, Siberias kl’onua ei ole. Ven’an Ruskieh kniigah kuuluu japounilaine kl'onu ("Acer japonicum").
Levittämizen mugah suvizes ozas kl’onat kazvetah tavan mugah mägialovehis 3000 metrissäh meren pinnan al Gimalajah. Tazangolois kazvau pieni lugumiäry kl’onua. Kl’onupuut kazvetah yksin libo pienes joukos, iččenäzet mečät ollah harvat.

Kniigoin luvettelo:
Karjalankielizien kniigoin luvettelo

Kodirandaine:
"Kodirandaine" on karjalan- da vepsänkieline ruadivoprogrammu, kuduadu luajitah "Karelia" tv- da ruadivokompuanies kanzalliskielizes toimitukses. Tavan mugah ohjelmu piäzöy kerran nedälis. Toimittajinnu ruatah Nadežda Bukina, Jelena Karpova, Larisa Smolina.

Koiru:
Koiru on kodielätti. Koiru on levitty, kuigi kaži, kodielätti. Koiru on sotsiualline elätti.
Enzimäi vuvvennu 1758 Karl Linnei otti kodikoirua erikseh elättilajih. Vuvvennu 1993 se oli ebälajitettu hukan alalajile.
Koiru on pedoeläimien joukon imettäi.
On kehitetty erillizet koirien kannat, kuduatruatah eriluadustu ruaduo: mečästetäh, vardojah, vietäh rahkistu da muudu. Ollahgi dekorativizii kandoi (ezimerkikse bolonku, puudeli).

Koivumägi:
Koivumägí () on Kotkatjärven poselenieh kuului kylä Anuksen piiris Karjalan tazavallas.
Perustieduo.
Kylä on sijoitunnuhes "Kola" Piiteri-Murmansku -valdivon dorogan rinnal.
Eläjät.
Vuonnu 2013 Koivuselläs eli 2 hengie. 

Kolatselgy:
Kolatselgy () on kylä Karjalan tazavallas Priäžän kanzallizes piiris Vieljärven kyläkunnas.
Kolatselgy sijoittuu Tulomd’ärven (, ) rannal.
Kyläs on Nevvostoliiton da Suomen välizel voinal (1939 – 1940) da Suurel voinal tapettuloin Nevvostoliiton saldattoin kalmu. Täh kalmah on pandu Nevvostoliiton muanivomies D. I. Rakus.
Vie kyläs on Tulomd’ärven čugunzavodan murendettu rakendus.
XVIII vuozisuan algajen Kolatsellän lähäl louhittih da muokattih raudurudua.
15 kilometrin piäs kyläspäi koillizeh on suo (Болото Посадско-Наворожское), kudaman pinduala on 1120,8 gektarua. Täs on äijy garbaluo.
18 kilometrin piäs kyläspäi koillizeh on toine suo (Болото Посадско-Наворожское IX), kudaman pinduala on 870,0 gektarua. Täs sežo on äijy garbaluo.
12 kilometrin piäs Kolatselläspäi koillizeh on vie yksi suo (Болото Посадско-Наворожское XI), kudaman pinduala on 2082,0 gektarua. Da täsgi sežo on äijy garbaluo.

Koli:
Koli on Pohjas-Karjalan korgevin vuaru Pielizen rannal Lieksas. Koli on enimite valgiedu kvartsiittua. Kolin korgevin kohtu on Ukkokoli. Vuaran juurel on Kolin hieru.
Kolin korgevus merenpinnas on 347 metrii.

Kollasjärvi:
Kollasjärvi on Karjalan tazavallan Suojärven piirin järvi.
Se sijoittuu pohjazeh A131-autotiespäi lähäl Loimolua (10 km) da Piitsijokie (11 km).
Järven pinduala on 0,5 km², piduhus – 3 km, levevys – 0,4 km.
Järvi kuuluu Luadogan järvenalah, se on piduličču (leviey pohjazespäi suveh).
Järvespäi virduau Kollasjoki.

Kolmaspäivy:
Kolmaspäivy (, ) on nedälin kolmas päivy da se on pyhitändypäivy.

Kolovo:
Kolovo on Karjalan tazavallan Puudogan piirin pos’olku. Se kuuluu Puudogan linnukundah.
Se sijoiččou Vodlajoven hurual rannal, 18 kilometrin piäs Puudogaspäi päivännouzuh.
Enzimäzen kerran se muanitah XVI vuozisual kui деревня на Коловом плёсе.
Konzu Nevvostoliiton da Suomen väline voinu (1941 – 1944) loppui, Kolovos oli luageri vojennoloih vangiloih niškoi.
1950-luvul pos’olkas perustettih Kolovon lespromhouzu.
Rahvahan lugumiäry.
Vuonnu 1979 pos’olkas eli 1051 hengie.

Koltansaamen kieli:
Koltansaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Kolumbii:
Kolumbii (), viralline nimi on Kolumbien Tazavaldu () on valdivo Suvi-Amerikan luodehes. Päivännouzus rajoittuu Braziilien da Venesuelan kel, suves – Ekvadoran da Perun kel, päivänlaskus – Panamanke. Pohjazes Kolumbien randoi huuhtellah Kariban meren viet da päivänlaskus – Tyynimeren viet.
Muan pinduala on 1 141 748 km². Rahvahan lugumiäry on 48 400 388 hengie (v.2015). Piälinnu on Bogota. Viralline kieli on ispuanielaine.

Komiettu:
Komiettu on aiga pieni päiväzensistieman kappaleh, kudai mustoittau asteroidua, ga koustuu enimyölleh jiäs, da kuduas ymbäri on Päiväzen suvastukses tulijan guazun da pölyn muvvostettu "koma". Komietoin matkat ollah puaksuh ylen eksentrižii, da konzu net tullah Päiväzellyö niilöin tuakse muvvostuu miljonoin kilometriloin mittaine jälgi ("händy"), kudai ozuttau matkua Päiväzespäi eri suundah.
Rakendeh.
Ydin.
Komietan ydinkohtan diametru on tavan mugah sen-tämän kilometrin pitky, ga ei enämbiä 50 kilometrii. Sen rakendeh on löyhy da koustuu läs 75 % hiilidioksidu-, metanu- da vezijiäs. Vetty on nämmis kaikis eniten, Halleyn komietas 80 %. Muudu komietois olijoi yhdistehii ollah hiilimonoksidu CO da formaldegidu H2CO. Ydimen alguainehii ollah vedy, hiili, typpi da happi.

Komorat:
Komorat, virallizesti Komoroin suariloin liitto, sežo Komoroin suaret on valdivo Päivännouzu-Afriekas. Se sijaiččou Indien valdumeren pohjazes ozas Pohjazen Madakaskaran da Pohjazen Mozambikan välis. Muan pinduala on 1862 km². Rahvahan lugumiäry on 784  745 hengie. Komoroin piälinnu on Moroni.  Virallizet kielet ollah komoran, frantsien da arabien kielet.

Kondii:
Muzavanruskei kondii () on kondien rodukunnan imettäi pedoelätti, yksi suurimis da varattavimis mual eläjis pedoelättilöis.
Levittämine.
Nygöi muzavanruskei kondii on hävinnyh endizen olendualan suurembas puoles, toizis kohtis on vähäluguine. Päivänlaskuzes Jevroupas muzavanruskien kondien erikseh olijat joukot säilytäh Pyrenies, Kantabrian vuorois, Alpilois da Apenniinilois. Kondii on hyvin levinnyh Skandinavies da Suomes, on Keski-Jevroupan meččis da Karpuatit-vuoril. Suomes kondii on kanzalline elätti. Aazies se on levinnyh Ezi-Azies, pohjazes Irakas da Iranas Kitaih da Korean niemimuah. Japounies kondii sattuu Hokkaido-suares. Pohjazes Amerikas muzavanruskiel kondiel on grizli-nimi ("grizzly"). Niidy on äijy Al’askas da Kanadan päivänlaskus. Muzavanruskien kondien olenduala Ven’al on läs kai meččyala, paiči sen suvialovehii. Kondien olendualan pohjaine raja da tundran suviraja ollah yhtenjyttyzet.
Ulgonägö.
Muzavanruskiel kondiel on moni alalajii (muantiedoroduu), kudamil on eri suurus da väri. Pienimät kondiet eletäh Jevroupas, suurimat – Al’askas da Kamčatkas, da net painetah 500 kiluo da enämbi. Tavalline jevrouppalaine muzavanruskei kondii on 1,2–2 metrin piduhus, läs yhten metrin korgevus säjäs da painau 300–400 kiluo. Grizli-kondii on äijiä suurembi, erähät grizlit, gu nostah tagakäbälih voijah olla 2,8–3 metrin korgevus. Ven’an keskialovehes eläjät kondiet painetah 400–600 kiluo. Täyziigäzet uročut ollah tavan mugah 1,6 kerdua suurembii emäččilöi.
Eländytaba da syömine.
Muzavanruskei kondii on meččyelätti. Sen tavalline eländykohtat Ven’as ollah loppumattomat meččymassiivat kondožikonke da palatekset rigielöin lehtipuuloin, tuhjožikon da heinänke. Kondii sattuu tundras da korgeivuorumečisgi. Jevroupas se eläy tavan mugah vuorumečis, Pohjazes Amerikas – avvonazis kohtis: tundras, Alpien niittylöis da rannikkolois. Muzanruskei kondii syöy kaikkie, ga sen syömizen ¾ oza on kazvisyömine: muarjat, tammin oriehat, oriehat, juuret da heinykorret. Kondii syöy sežo böbökköi (kudžoloi, liipoilinduzii), madozii, čičiliuškoi, šlöppölöi, jyrzijii (hiirilöi, murmeliloi, susliekkoi, siberinmuaoravoi), kalua da pedoelättilöi. Kondii on jallas kogo päivän, ga puaksumbah huondeksel da ehtäl. Talvekse kondii voi suaja nahkualahastu razvua (180 kiloh sah) da sygyzys menöy maguamah pezäh. Kondienpezä sijaiččou kuivis kohtis, enimyölleh havvois, kuduat ollah kondožikos libo puujuurien al.

Kondupohjan piirin linnoin da kylien luvettelo:

Kondupohju:
Kondupohju ( / Kondopoga, ) on linnu Iänizen luodehizel rannikol Kondupohjanlahtes Karjalan tazavallas, 54 kilometrii Petroskoispäi. Kondupohju on Kondupohjan kundupiirin keskus. Kondupohju on Piiterispäi Petroskoin kauti Murmanskah viejän raududorogan da tavallizen valdudorogan varrel.
Histourii.
Kondupohjan kyliä mainitah enzimästy kerdua vuvvel 1563. Kondupohju da sen ymbäri olijat kylät muvvostettih oman kunnan. Kunnas oli 8349 eläjiä vuvvel 1902. da 8249 eläjiä vuonnu 1905.. Kondupohjan kunnas oli muvvostettu Kondupohjan piiri vuonnu 1927.
Ven'an Karjalah tulluot suomelazet da amerikansuomelazet sroittin 1920- da 1930-luvul Kondupohjaspäi tovellizen linnan. Virallizesti Kondupohjas tuli linnu vuonnu 1938. Voinan aigua suurin oza linnas paloi. Linnah tuli uuttu eläjiä 1950- da 1960-luvul enimyölleh Ukrainaspäi, Valgo-Ven'alpäi da toizis Nevvostoliiton alovehilpäi.
Talovus.
Linnan kaikis suurembii ruavonandajii on jo vuvvel 1928 avavunnuh bumuaguzavodu , nygöine nimi OAO Kondopoga. Zavodu tuottau sanomulehtibumuagua.
Liikendeh.
Kondupohjan raududoroguvokzualu kuuluu Ven'an raududoroguverkoh.
Nähtävykset.
Kondupohjan piänähtävyksii on vuonnu 1774 rakendettu pravoslavnoi kirikkö, kudai on pyhitetty Pyhä Mariale.
Ystävyslinnat.
Jämsänkoski (Suomi) vuvves 1989.

Kongfucelaižus:
Kongfucelaižus (, "Rúxué") on Kitais roinnuhes morualine da yhteskunnalline oppi, kudai kehittyi kitailazen filosoufan Muasteri Kongan libo Kongfucen (551–479 eaa.) opastuksis. Kongfucelaižuol ei ole oma jumalkäzitysty, no päivänlaskumualois se yksikai kategouriziruijah uskondokse. Konfucelaižuon keskehizimät tekstat ollah "Viizi klassiekkua" da "Sanelendat".
Histourii.
Kongfucen elos.
Muasteri Kongan eläjes, kevätty da sygyzyy -kavvel nygözen Kitain valdivon alovehel sijaičči monii toine tostu vastah borčuijua korolestvua. Aijan suurien muutoksien täh äijät ajattelijat kaččelemah rahvaskunnallizii probliemoi. Aigua kučutahgi "borčuiččijoin valdivoloin da sadoin filousofoin aigukavvekse".

Kongon Demokruatilline Tazavaldu:
Kongon Demokruatilline Tazavaldu (vuozinnu 1971-1997 Zairan tazavaldu, vuozinnu 1960-1964 Kongon tazavaldu) on valdivo Keski-Afriekas. Se rajoittuu Kongon Tazavaldanke, Keski-Afriekan Tazavaldanke, Suvi-Sudananke, Ugandanke, Ruandanke, Burundinke, Tanzanienke, Zambienke, Angolanke da Angolan Kabinda-eksklavanke. Virralline kieli on frantsien kieli. Piälinnu on Kinšasa. Muan pinduala on 2 345 410 km². Rahvahan lugumiäry on 77 433 744 hengie.

Kongon Tazavaldu:
Kongon Tazavaldu on valdivo Keski-Afriekas, endine Frantsien kolounii-aloveh, vuozinnu 1970-1991 Kongon rahvahalline tazavaldu. Se rajoittuu Gabonanke, Kamerunanke, Keski-Afriekan tazavaldanke, Kongon Demokruatillizen Tazavaldanke da Angolanke. Piäjovet ollah Kvilu da Kongo. Piälinnu on Brazzavil. Virrallizet kielet ollah frantsien kieli, kituba da lingala. Muan pinduala on 342 000 km². Rahvahan lugumiäry on 4 233 063 hengie.

Korbiaine:
Korbiaine () on särgikaloin heimoh kuului kala.

Korein demokruatielline rahvahantazavaldu (Pohjas-Korei):
Histourii.
Aigaine istourii.
Korein niemimuan aijembat eläjät kulgiettih sinne Azien luodehpuolespäi. Saman joukon rahvastu kulgi sežo Kitain koillispuoleh, da Mantšurias eletähgi ielleh rahvahii, kudamat mustoitetah ulgonävönpuoles koreilazii. 
Ei myöhembä enzimästy vuozisadua niemimua jagavui kolmeh kuningaskundah: Goguryeoh,Baekjeh da Sillah. Vuvvennu 660 Silla valdai Baekjen da 668 Goguryeon da yhtisti Korein yhtekse kuningaskunnakse. Silla-dinastien aigu kesti vuoteh 935 sah, konzu valdu siirdyi Goryeo-dinastiele 300 vuvvekse.
Mongolien oppimizet miehittiä Korei allettih 1200-luvul da kestettih 1300-luvun loppupuolessah. Voinat heikennettih Goryeo-dinastiedu, da vuvvennu 1392 valdu siirdyi Joseon-dinastiele. Japouniigi oppi miehittiä muan 1592–1598, a Korein joukot estettih valduamine. Joseon-dinastien aigu oli Korein pizimbäh jatkui iččenäzyön periodu vuozinnu 1392–1910. Dinastii eroittautui aigah loppupuolel muga voimakkahasti ymbäröijäs muailmas, što se sai liigunimen ”erakkokuningaskundu”. 
Korein jagamine.
Vuvvennu 1910 Japounii miehitti Korein kuningaskunnan. Japounii oppi hävittiä koreilazien kul´tuurua da traditsieloi vuoteh 1945 sah, da zastuavii koreilazet toruamah puolellah toises muailmanvoinas. Gu vuvvennu 1945 voinas hävivöh puutui Japounii jälgimäi vedi joukkoloih iäres Koreispäi, voinan voittaivaldivoloih kuulujat Nevvostoliitto da Yhtysvallat juattih mua kahtie 38. levevyspiirin kohtal. Pohjaine miehitysaloveh oli Nevvostoliiton haldivos da suvipuoli Yhtysvalloin valvondas. Nevvostoliiton miehitetyle alovehele perustettih 9. syvyskuudu 1948 Korein demokruatielline rahvahantazavaldu, da Korein ruadorahvahanpuolovehen piäsekretariis Kim Il-sungas tuli muan valdivonpiämies. Kim Il-sung julgi sanoi Pohjas-Korein sotsialistisekse valdivokse.
Josef Stalinan aigannu Nevvostoliitto kannatti Kim Il-sungan halličustu da avvutti Pohjas-Korein valdivuo talovehellisesti da puolistuksellisesti. Kim Il-sung rahvahallisti japounielazil jiänehet ulgomualazet yritykset da yhtisti eri puolovehet yhtekse Korein ruadorahvahanpuolovehekse. Päivännouzu-Jeuroupan sotsialistisien valdivoloin tabah Pohjas-Korei pani alguh talovuspluanan, kudai luajittih jugien tevollizuon, kyläalovehien kollektivisatsiin da armien voinuvehkehvarustandan ymbärile.
Korein voinu
Kim Il-sungan ohjattu Pohjas-Korei julgi sanoihes allus lähtijen kogo Korein niemimuan virallizekse halličuksekse, kudaman tavoitehennu oli Korein yhtistämine. 25. kezäkuudu 1950 Korein rahvahanarmii ylitti 38. levevyspiiril oliin Koreiloin keskeizen rajan, da Suvi-Korein heikosti varustettu armii kuadui lyhyves aijas. Yhtistynnyöt Kanzukunnat (YK) työndi Yhtysvalloin johtol joukkoloi Suvi-Korein tuvekse. Piätös oli mahtolline, gu Nevvostoliitto boikotoi YK:n kerähmölöi. Syy boikotah oli, što Kitaidu ezitettih YK:s Kitain rahvahankeskeizen voinan häviäjät, Taiwanin suarele pajennuot natsionalistat. Korein rahvahanarmii perävyi suvipuoles, YK:n liitto tungevui Pohjas-Korein muaperäle, da piälinnu Pjongjang miehitettih. Kylmykuus 1950 Kitain rahvahantazavaldu liittyi voinah Pohjas-Korein puolele da työndi sadoituhanzii omatahtozii saldattoi ajamah liittuo iäres pohjazespäi Suvi-Korein puolele. Korein voinu loppieh kolmen vuvven bojuloin jälgeh 27. heinykuudu 1953 välirauhah, kudai kesti 56 vuottu.

Kornei Čukovskii:
Kornei Ivanovič Čukovskii (oigie nimi Nikolai Vasil’evič Korneičukov, 31. kevätkuudu 1882 – 28. ligakuudu 1969), oli nevvostoliittolaine runoilii, kirjalližuon kriitiekku da kiändäi, lapsienkirjuttai sego žurnalistu.

Koskelot:
Koskelot ("Mergus") on sorzien heimoh kuului lindusugu.
Luavut.
Suguh kuuluu nelli nygöi eläjiä luaduu da yksi hävinnyh luadu:
Enne suguh luvettih lizäkse:
Aloveh.
Suurikoskelo da tukkukoskelo eletäh leviel alovehel Mua-planietan pohjazel puoliškol. Net ollah sežo ainavot koskelot, kudamat pezitäh Suomes. Amurankoskelo eläy Päivännouzu-Aazies da Brazilienkoskelo Suvi-Amerikas. Suvenkoskelo eli Uvves-Zielandies.

Koskikana:
Koskikana ("Cinclus cinclus") on lindu.
Muut nimet.
Karjalan paginluadulois lindu tunnetah sežo nämmil nimil:
Päivännouzu-Suomen paginluadulois tunnetah sežo nämmät nimet:
Kogo da nägö.
Piduhus: 17-20 cm<br>
Paino: 55-73 g

Kosmojärvi:
Kosmojärvi () on Suvi-Karjalan järvi. Sen pinduala on 20,6 km², piduhus – 31 km, levevys – 2,2 km, randuviivan piduhus – 71,2 km. Sen keskisyvys on 6,9 m, syvin kohtu on 15 m.
Se sijoittuu Onieganniemel Oniegujärven pohjasozas.
Rannat ollah liuguloi. Järves on 6 suardu, kudamien yhtehine pinduala on 1 km². Pohju on muvakas.
Järven pohjasozas päivännouzurannal ollah kylät Kažma, Medvedeva da Gorskaja, keskiozas – Uzkije-kylä, suviozas – Kosmojärvi da Terehovo.
Järves on särgii, ahvendu, haugii, matikkua, kiiškoidu.

Kosmolougii:
Kosmolougii ( "kosmologia") on tiijonala, kudai tutkiu muailmankaikkevuon struktuurua da histouriedu.

Kosta Rikku:
Kosta-Rikku libo Kosta-Rikan Tazavaldu (  – "bohattu randu") on valdivo Keski-Amerikas. Rajoittuu kahten muanke: pohjazes Nikaraguanke da liidehes Panaman Tazavaldanke. Suves da päivänlaskus Kosta-Rikan randoi pestäh Tihien valdumeren viet da päivännouzus – Kariban meren viet. Kosta-Rikku on pienehkö valdivo, vaigu rahvahan eloksen tazo on ihan korgei. Kosta-Rikku on ozakkahin valdivo muailmas (2012 vuvven kanzanvälizen eloksen indeksan mugah).
Muan pinduala on 51 100 km². Rahvahan lugumiäry on 4 825 144 hengie (2014). Piälinnu on San-Hose. Viralline kieli on ispuanielaine.

Kostamukšen linnupiirin linnoin da kylien luvettelo:

Kostamuš:
Kostamuš (, on Karjalan tazavallan linnu, perustettu vuvvennu 1983.
Kostamukšes eli 29 356 hengie vuvvennu 2015. Kostamuš muvvostau oman linnupiirin da on kolmandekse suurin Karjalan tazavallan linnois.
Linnu on sijoitunnuhes Karjalan pohjaspuolel, Karjalan päivännouzuylängöl. Petroskoissah on 490 kilometrii, Piiterih 930 kilometrii. Ven'an da Suomen rajah on 30 kilometrii matkua.
Linnan muvvostau kombinattu "Karelskij okatyš" .

Kot-d’Ivuar:
Kot-d’Ivuar on valdivo Päivänlasku-Afriekas. Se rajoittuu Liberienke, Gvineanke, Malinke, Burkina-Fasonanke da Gananke. Suves se rajoittuu Atlantan valdumeren Gvinean lahtenke. Kot-d’Ivuar on endine Frantsien kolounii. Virrallizet kielet ollah frantsien kieli da sijallizet kielet:djula, baule, bete. Piälinnu on Jamuskuro. Suurin linnu on Abidžan. Muan pinduala on 322 460 km². Rahvahan lugumiäry on 22 400 835 hengie.

Kotkatjärvi:
Kotkatjärvi () on voulosti (poselenii) da sen piäkylä Karjalan tazavallas Anuksen piiris Ven'al. Kylä on sijoitunnuhes Kotkatjärven da Villalanjärven rannoile 42 kilometris Aunuksespäi pohjazeh. Hierus on 1000 da voulostis läs 1600 eläjiä (vuonnu 2012).
Muantiedo da azutus.
Kotkatjärven poselenien pinduala on 976 neliökilometrii. Se rajoittuu suves Anuksen piirin Kuittižen poselenieh, päivänlaskupuolel Koverin da Priäžän piirin Vieljärven poselenieloih, pohjazes Nuožarven poselenieh da päivännouzupuolel Pyhärven poselenieh da Leningradan aloveheh. Pindualas suurin oza on meččiä.
Piäkylän ližäkse poselenieh kuulutah Važojärvi (Interpos'olok), Černaja rečka da Ylä-Aunus da vie seiččie kyliä: Koivumägi, Hoškil, Keskoijärvi, Lumatjärvi, Torasjärvi, Uutjärvi da Vahjärvi.
Eläjät.
Vuonnu 2013 Kotkatjärven kyläs da sen lähikylis eli kaikkiedah 1229 ristikanzua. 
Uuličat.
Ližätieduo Kotkatjärves da Kotkatjärven keskiškolas löydyy verkosivuloile: http://livviki.karelia.ru/ da http://kotkozero.karelia.ru/

Kotkatjärvi (järvi):
Kotkatjärvi () on Suvi-Karjalan järvi Anuksen piiris Karjalan tazavallas Ven'al.
Järven pinduala on 4,9 km², piduhus – 6,8 km, levevys – 1,2 km, randuviivan piduhus – 19,3 km (suariloinke). Sen keskisyvys on 11,9 m, syvin kohtu on 30 m.
Järves on 3 suardu. Rannat ollah korgieloi, kivizii da čuuruzii.
Kanzozerka-jogi laskeh järveh päivännouzus. Koillizes järveh laskeh Bojeranoja. Pohjas on vihandua mudua.
Järves kazvau karvukortehtu. Järves voibi suaja haugii, ahvendu, särgii, lahnua, kuhua, kuor’oidu, kiiškoidu, matikkua.

Kotku:
Kotku (lat. Aquila) on haukoin rodukunnan suuriloin linduloin rovun lindu.
Ulgonägö.
Kotkan rungu on 75-88 sm piduhuttu, händy on lyhyt, siivet ollah leviet, siibilöin väli on 2,4 m. Jallat ollah sulgies varbahissah.
Eländytaba.
Kotkat pezoitutah mual, kallivolois libo puuloil. Syvväh pienii selgyranguelättilöi. Kotkat liijelläh taivahas kačellen elättilöi libo vuotetah niilöi istujen korgielois kohtis. Toinah syvväh haškoi. Kotkien lugumiäry vähenöy.
Levittämine.
Kotkat eletäh Jevruazies, Afriekas, Pohjois-Ameriekas meččytundras hiekkumualoissah.

Koufei:
Koufei on juomine, kudai on luajittu monien koufein () rovun kazvoksien lajilois.
Koufein dielon histourii.
Enne XIV-vuozisadua koufei kazvoi Efiopias luonnonkazvoksennu. Sen jälles koufeipuu työnnettih Aravian niemimuale. Koufei XVI-vuozisual algoi levitämäh Osmanan imperiees. XVI-vuozisuan lopus Jevroupan myöjät allettih ostamah koufeidu aruabien portis da työndiä sidä Jevrouppah 1600-luvul. Legendan mugah XVII-vuozisuan keskel islamsan pyhilekävyi peitoči vedi koufein jyvii Suvi Indiah. Indiaspäi XVII-vuozisuan lopus Gollandien myöjät peitoči viettih koufeipuun Java-suarele da Sumatrale. Tämä rodih arabian koufeimonopoulien lopukse.
Sit, vuvvennu 1706 Gollandien vallatun muan eläjät työndih koufien istuttajazen Amsterdaman kazvitiedosaduh, täs rodih koufein kazvattamine Amerikan vallatulois mualois. Monien vuvven peräs Frantsien kuningas sai lahjakse koufeipuun istuttajazen gollandilazil. Sen jälles frantsielazet viettih mokko-lajit Jemenaspäi Burbon-suarele. Muga algai arabika-lajin histourii, kuduadu nimitetäh "burbonakse".
Vuvvennu 1721 istutettih plantatsiet Gvianas da Martinikal, vuvvennu 1721 - Brazilias, 1730 - Jamaikal (tundietun Blue Mountain -lajin algu), 1748 - Kubal, 1760 - Gvatemalas, 1779 - Kosta-Rikas.
Koufein lajit.
Muailmas on enämbi 90 kazvoksien lajii, kuduat ollah koufein roduu ().
On olemas kaksi koufeipuun peruslajii, kuduadu käytetäh tevolližusmiäris: Coffea arabica L. — arabika da Coffea canephora Pierre ex Froehn., eli robusta, kuduadu toiči nimitetäh kongolezan koufeikse.
Nämä kaksi koufein lajii ollah läs 98% koufeidu. Muailmas luajitah arabikua 70%, robustua - 30%.
Levittävin koufein laji on arabika, se kazvau 900-2000 metrin korgevuol meren pinnan piäl.
Koufein jyvät ollah piduličat, siliet, niilöin keskel on S-muvvon viivu, kuduas jiäjäh koufein marjan palazii.

Koutajoki:
Koutajoki () on jogi Murmanskan alovehel da Karjalas. Sen piduhus on 233 km. Jovenalan pinduala on 26 100 km². Jogi laskeh Kandalahten Koutasuuh (Vienanmeri).
Jovel on kolme vezivoimaluu. Se ottau allun Tuoppajärvespäi.

Kovera:
Kovera on kylä Anuksen piiris Karjalan tazavallas Ven'al.

Krasnoborski:
Krasnoborski on Karjalan tazavallan Puudogan piirin pos’olku. Se on Krasnoborskin kyläkunnan haldivolline keskus.
Se sijoiččou 20 kilometrin piäs Puudogaspäi lounuah Murmozeron rannal.
Lähimäzet kylät ollah Nigižma (2 km pohjazeh) da Gakugsa (11 km suveh).
Vuodessah 2004 pos’olku kuului Karševon kyläkundah.

Kristoffer Kolumbus:
Kristoffer Kolumbus (roinnuhes elo−ligakuus 1451 – kuolluh 20. oraskuudu 1506) oli genovalaine tutkimusmatkailii. Kolumbus piäzi Atlantin yli vuonnu 1492 da astui Ameriekan päivännouzupuolizile suariloile enzimäzenny europpalazis.
Kolumbus ei eččinyh uuttu muanozua vai merireittii Indieh. Häi uskoi kaiken ijän, gu löydi Indien, a ei uuttu muanozua. Kolumbukses rodih uuzien alovehien gubernatoru da kaikkiedah häi ajeli Ameriekkah nelli kerdua.
Enne Kolumbustu Ameriekas ollah käydy viikingat, ga Kolumbukses algoi europpalazien käyndy manderehel.

Krivtsi:
Krivtsi on Karjalan tazavallan Puudogan piirin pos’olku. Se on Krivtsin kyläkunnan haldivolline keskus.
Se sijoiččou 28 kilometrin piäs Puudogaspäi Vodlajoven rannal.
Vuvvennu 1956 tiä perustettih lespromhouzu.
Pos’olkas ruadau škola, kluubu, feršalipunktu.
Rahvahan lugumiäry.
Vuvvennu 1989 pos’olkas eli 1683 hengie.

Kuba:
Kuba (), viralline nimi on Kuvan Tazavaldu (), vuvvespäi 1959 ebäviralline on Vällyön Suari, on suarivaldivo Kariban meren pohjazes. Valdivo sijaiččou Kuba-suarel (kudai kuuluu Antilan Suurih suarih), Huventud-suarel da monil pienil suaril. Suves Kuvan randoi huuhtellah Kariban meren viet, luodehes on Meksikan lahti, koillizes on Atlantine valdumeri.
Muan pinduala on 110 860 km². Rahvahan lugumiäry on 11 061 886 hengie (2013). Piälinnu on Gavana. Viralline kieli on ispanien.

Kubovo:
Kubovo on Karjalan tazavallan Puudogan piirin pos’olku. Se on Kubovon kyläkunnan haldivolline keskus.
Se sijoiččou 48 kilometrin piäs Puudogaspäi Vodlajoven oigiel rannal.
Tiä ruadau keskiškola, lapsienpäivykodi, feršalipunktu.

Kuganavolok:
Kuganavolok on Karjalan tazavallan Puudogan piirin kylä. Se on Kuganavolokan kyläkunnan haldivolline keskus.
Kylä sijoiččou niemel Vodlajärven suvirannal.
Histourii.
Enzimäzen kerran se muanitah vuvvennu 1563.
Vuvvennu 1905 tiä avattih zemskoi škola.
Vie XX vuozisuan keskipuoles pos’olkassah voi piästä vaigu vertol’uotal. 1970-luvun allus rakendettih dorogu. Samah aigah pos’olkas luajittih sähkö.
Nevvostoliiton aigah pos’olkas oli kolhouzu, kehitettih žiivatan- da hevonkazvatandu. Joga vuottu pyvvettih 400 – 450 tonnua lahnua da kuhua. Kalua muokattih kalakonservuzavodal. Zavodu da maidofermu nygöi ei ruata.
Rahvahan lugumiäry.
Vuvvennu 1873 Kuganavolokas eli 112 hengie da oli 16 pihua. Vuvvennu 1905 – 113 hengie da 22 pihua. 12 hengie ei oldu muanruadajii (voulostin pisar’an, mečänhoidajan da opastajan perehet). 1970-luvul tiä eli jo 750 hengie, ga nygöi kyläs eläy vaigu 337 hengie (v. 2013).

Kuha:
Kuha ( libo ) on ahvenien heimoh kuului kala.
Muut nimet.
Kuha tundietah karjalan paginluadulois sežo nimel sudakka.

Kuhankiehuttai:
Kuhankiehuttai ("Oriolus oriolus") on lindu.
Karjalankieline nimi.
Lindu tunnetah nimel "kuhankiehuttaja" vähimikse Korbisellän paginluavus.
Kogo da nägö.
Piduhus: 22-25 cm<br>
Paino: 68-84 g

Kuhmujoučen:
Kuhmujoučen ("Cygnus olor") on suuri valgei sorzien heimoh kuului lindu.
Kogo da nägö.
Piduhus: 140-160 cm<br>
Siibien agjuväli: 200-240 cm<br>
Paino: 9-13 kg

Kuikat:
Kuikat libo guikat ("Gaviidae") on kuikkulinduloin ("Gaviiformes") lahkon ainavo heimo. Heimon ainavo sugu on kuikat ("Gavia").
Luavut.
Kuikkien heimoh da suguh da samal kogo lahkoh kuuluu viizi luaduu:
Aloveh.
Kuikku da ruskeikulkkukuikku ollah ainavot kuikat, kudamat pezitäh Suomes. Kuikku peziy kogo pohjazen Euraazien alovehel, a ruskeikulkkukuikan aloveh on vie leviembi da kattau Euraazien pohjasvuittiloin lizäkse Pohjas-Amerikan pohjazimat vuitit. Jiäkuikku peziy Sibiris, Al'askas da Kanuadas. Suomes tavatah konzutahto keviäl libo sygyzyl Suomen läbi muuttujii jiäkuikkii. Amerikanjiäkuikku peziy Pohjas-Amerikan pohjasvuittilois, a talvehtiu sežo Päivänlasku-Europas. Suomes se on harvinaine gost'u. Tundrukuikku peziy Al'askas, Pohjas-Kanuadas da Päivännouzu-Sibiris. Suomes tundrukuikku tavattih enzimäzen kerran vuonnu 2010.

Kuikku:
Kuikku libo guikku ("Gavia arctica", enne "Colymbus arcticus") on kuikkien heimoh kuului lindu.
Kogo da nägö.
Piduhus: 63-75 cm<br>
Siibien agjuväli: 100-127 cm<br>
Paino: 2-3,2 kg
Pezindy.
Kuikku muniu oraskuun puolivälis kaksi jäiččiä. Uročču da emäččy havvotah jäiččii yhtes 27-32 päiviä. Poigazet opastutah lendämäh kahten kuun ijäs.
Aloveh.
Kuikku on pohjazen Euraazien lindu. Se peziy kogo Suomen alovehel da suurimas vuitis Pohjas- da Keski-Ven'ua. Konzutahto se yöksyy pezimäh Al'askahgi. Suomes peziy 11000-13000 puarua, kudai on 60% Europan unionin alovehel pezijöis kuikis.

Kuittine:
Kuittine on kylä Anuksen kanzallizes piiris Karjalan tazavallas Ven'al. 
Sijaičendu.
Kylä on sijoitunnuhes 19 kilometris Anuksenlinnaspäi da 5 kilometris "Kola" Piiteri-Murmansku -valdivon dorogas.
Eläjät.
Vuonnu 2013 Kuittizes eli 576 hengie. 

Kukoinmuarju:
Kukoinmuarju () on korgei tuhjo. Se voi olla viitty metrii korgevuttu. Tuhjon varvat ollah ogahakkahat, lehtet čomat
sullanluaduzet. Kukkiu tuhjo myöhäzel keviäl libo kezän allus. Rouzovoit kukat ollah tavallizet, net levitetäh ymbäri hyvän
duuhun. Kukoinmuarjua on äijiä luaduu dai kukat niilöis voijah olla valgiet, rouzovoit da ruskiet.
Sygyzyl kukkien sijah roih muarjua. Net ollah suuret ruskiet libo oranževoit, tävvet siemendy. Muarjois on äijy kaikenmostu
vitamiinua. Niilois keitetäh varen’n’ua, kampottua, muarjuvetty, varustetah muarjupudruo, mehuu. Varen’n’ua keitetäh
kukoinmuarjan halvazisgi. Kuivattulois muarjois luajitah čuajuu.
Kukoinmuarju on hyövylline kazvi, pädöy mones voimattomukses.

Kukšimägi:
Kukšimägi () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Kukšajärven rannal.

Kul'tuuru:
Kul'tuural on moni toine toizeh liittyjiä merkičysty:

Kuldazet kukkizet, kaunehet kanazet:
Kuldazet kukkizet, kaunehet kanazet on piästetty ilmah vuvvennu 2014. Kirjan luadijoinnu ollah Karjalan tiedokeskuksen Kielen, literatuuran da histourien instituutan tutkijat L'udmila Ivanova da Valentina Mironova. Hyö sanellah, kui nostua lembie da pidiä svuad’bu karjalazeh tabah. 
Kirjan luadijat.
L’udmila Ivanova da Valentina Mironova ollah karjalazen folklouran tutkijat. Hätken aigua ruatah yhtes, ollah piästetty ilmah mondu kirjua jogahine omas teemas. Kirju ”Kuldazet kukkizet, kaunehet kanazet” on tutkijoin enzimäine yhtehine kirju. Materjualua sih niškoi kerättih iče da otettih arhiivois. Kielen, literatuuran da istourien instituutan kollektsiet sit puoles ollah rikkahat.
Kirjan tarkoitus.
Tämä ei ole enzimäine kirju kogonah täs teemas. Iče tutkijat, kirjan luadijat, sanotah, ku jo on olemas perinpohjaine tutkimus – Jurii Surhaskon kirju “Karjalazen svuad’ban piendytavat”. Sidä voibi sanuo karjalazen svuad’ban entsiklopediekse. Yhtelläh uvven kirjan luadijoil tarkoitus oli ozuttua omua, uuttu, luadie sit kirjas eruoju da enne kaikkie rahvahale pättävy. Ku olemas olluttu materjualua rahvas voidas käyttiä iččeh hyväkse, kengo ruadajes, kengo eläjes. Tänäpäihäi äijät on ruvettu pidämäh libo tahtottas pidiä svuad’bu karjalazeh tabah. Äijät folklourukollektiivatgi ruvettih elävyttämäh da ozuttamah vahnua karjalastu svuad’buperindyö. Pruazniekoisgi nygöi juohatellah rahvahale, mibo on lembi da kui karjalazet sidä nostettih.
Kirjan syväindö.
Kirjan enzimäine puoli on kirjan luadijoin tutkimukset. L’udmila Ivanova tarkah kirjuttau lemmes. Tämä teemu karjalazes rahvahanrunohuos on vähäl tutkittu, sit ei ole äijiä kirjutettu. Paiči lemmen nostandua tutkii ottau paginale sen, kui viluškoitettih da pastutettih.
Lemmen kirjutustu jatkau Valentina Mironovan tutkimus karjalazes svuad’bas – kedä pidi olla svuad’bas, heijän roulis, svuad’ban piendäs iččenäh. Tutkii ližiäy täh svuad’bas pajatettavua: itkuvirty, runuo, liiristy pajuo, častuškua, tuou sananpolvie da sananpiädy, frazeologizmua.
Kirjan toine puoli on svuad’boin stsenaariet. Net ollah tovellizet stsenaariet, kudamii luajittih mennyön vuozisuan keskipuolel Karjalas, konzu vie nämä perindöt oldih elävät. Net stsenaariet oldih ruokos Kielen, literatuuran da istourien instituutan arhiivas. Niilöis on karjalaine svuad’bu kogonah, sen joga askel, neiskylys svuad’ban piendässäh ženihän talois. 
Stsenaariedu on nelli, lugii tuttavuu Vieljärven, Pižin, Kalevalan da Imatjärven svuad’bah. On ozutettu pohjaine da suvi-karjalaine svuad’bu. Valentina Mironovan mugah ei ole äijiä eruo pohjazen da suven svuad’ban välis, enimytteh kai on yhtenjyttyine. Suves nägyy vai vähäine ven’alazen svuad’ban vaikutus, sie voidih pajattua ven’alaziigi pajoloi. Pohjazes, vastukarai, on säilynyh ennevahnallistu elementua. Pat’vaška – svuad’ban ohjuaju – on svuad’bas vaiku pohjazes.
Kirjan lopus on pieni sanakirjaine, kus on lugijoile tundemattomien sanoin sellitändy. Ližäkse kirjas on I.K. Inhan vahnua svuad’bukuvua.
Kirju on piästetty ilmah Juminkeko-fondan vuoh ECHO-projektan hantuzis.
Kuldazet kukkizet, kaunehet kanazet.
”Ei lembi lendoh lähte”.
L’udmila Ivanova:
- Tutkijes olen ovvostannuh, ku lembie ellendettih leviesti, se ei olluh kiini vaiku naizen libo miehen lembeh. Sanommo, XIX vuozisuan lopus lembie nostettih vaiku nuorile neidizile, harvah brihoile, ga sidä enne paistih mollemban sugupuolen lemmes igäh kaččomattah. Karjalan kieles on äijy sanua, kudamien juurennu on lembi-sana. Paistih naizien da miehien lemmettömyös, yhtelläh puaksumbah naizien: ”Lemmettömyön täh eräs jiäy ukottah”.
Samua tarkoittau lemmetöi-sana. Lemmettömänny voi olla briha, miesgi. Suojärvel sanottih oli Muigei Peša, kudai oli lemmetöi, käi koziččemah kaksikymmen seiččie kerdua, ga mugai jäi naimattah.
Lembi ei olluh vaiku naizen da miehen lemmenny, ezimerkikse, Siämärven kaupiččijat sanottih lemmetöi aigu. Se oli moine aigu, konzu ei myvvitännyh, ei olluh ostajua. Sanottih nengagi: ”Lemmettömys gu lähtöy kel, ga ei vedele nikus”.
Puaksuh lembi tarkoitti samua kui oza, lykky. Sanottihhäi karjalazet, konzu rubei lykystämäh, konzu dielot ruvettih hyvin menemäh: ”lähtie lembeheze”. Täs merkičykses eigo olluh eruo sugupuoliloin välis, eigo se olluh kiini igäh: ”Ken syytä suuttuu, se lemmetä leppyy” libo ”Tuatal lembi langeni, ei poijat varata händy”.
Karjalazet sežo sanottih: ”Tyttö lemmetöi, kui lindu siivetöi”. Lembie pidi kaččuo da akkiloija: ”Älä elosta lemmen ker, lembi pettäy, dai älä elostele ni tulen ker, tuligi voibi pettiä”. Lienne ku neidine noudanuh kaikkii kieldoloi, ruadoi kai kunnolleh, lembi oli hänen puolel, silloi sanottih: ”Ei lembi lendoh lähte”.
Viluškoitandu.
”Toiči pidi viluškoittuagi, ku ylen äijäl neidine libo briha tuaskuaheze mielespiettäviä. Viluškoittajes otettih kalmužimal kolme kivie kalman reunas, lämmitettih kyly da pandih nämä kivet vedeh omah astieh. Kylys valatettih neidisty libo brihua, kudamua tahtottih viluškoittua sil viel da luveteltih: ”Vilustu ... (nimi), kui vilut ollah nämä kalman kivet”. Tämän jälles kivet viettih järilleh kalmoile.”
Pastutandu.
”Lemmen nostandua nikonzu ei vastustettu, pastutanduhäi oli riähky. Ylen paha oli kuolluon nieglu, konzu ezmäi pystytettih nieglu laučal virujan kuolluonsovan helmah taganpäi, sit peitoči pystettih se neidizele sobih, kudaman piäl tahtottih nagrua, sit ”höndy moien uni kuadui, hänenke sai hos midä ruadua”. Yhtelläh rahvas pastutettih, niilöis ei olluh suurdu vigua. Kaikelleh pastutettih.
[kirjalližus|K

Kuldu:
Kuldu Mendelejevan sistiemallizen järjestyksen mugah on yhtendentostu joukon kuvvenden periodan alguaineh. Sen atomunoumer on 79. Sidä merkitäh Au (). Prostoi aineh kuldu on keldaine hyväluaduine metallu.
Fiiziellizet ominažuot.
Puhtas kuldu on pehmei keldaine metallu. Erähät keldazet valmistehet, ezimerkike, kuldujengat, ollah ruskiehkot, sendäh gu niilöih ližätäh muuloi metalloi, ezim. vaskie. Hoikis pl’onkis läbi kuldu kačotah vihandakase. Kullal on korgei lämmönsiirdo da madal sähkölujavus.
Kuldu on ylen jugei metallu: puhtahan kullan tihevys on 19,32 g/sm³ (kerä puhtahas kullaspäi, kudaman diametru on 46,237 mm, painau 1 kg).

Kuokkajärvi:
Kuokkajärvi on Sortavalan piirin järvi, Lounas-Karjalas.
Järven pinduala on 2,8 km², piduhus – 3 km, levevys – 1,8 km.
Järven rannal ollah pos’olkat Kuokkaniemi da Lavijärvi. Järves virduau Härkijoki, kudai laskeh Lavijärveh, da sit Pol’akovo-järven kauti Luadogah.

Kuolendanjälgehine elos:
Kuolendanjälgehine elos ("toizenilmaine") on monis uskondolois olii uskomus, kuduan mugah ristikanzu jatkau olemasoluo kuduastahto olotilas kuolendan jälgeh. Käzitykset toizesilmas vaihtellahes äijäl eri uskondoloin da kai samah uskondokundah kuulujien ristikanzoin välil.

Kuopio:
Kuopio on Suomen Pohjas-Savon muakunnas sijoitunnuhes linnu. Se on Päivännouzu-Suomen kaikkii suurembi linnu. Kuopios eläy nenga 112 000 hengie.
Histourii.
Nygyöine Kuopion linnu perustettih vuvvennu 1775. Kylmykuun 17. päivänny 1775 Ruočin kuningas Gustav III andoi käskyn Savo-Karjalan alovehen piälinnan perustamizeh.
Muantiedo.
Kuopio on sijoitunnuhes Kallavien rannal. Puijon mägi da Puijon bašn'u nävytäh kaikkiele Kuopioh.
Linnan alovehet.
Kuopios on enämbi 70 alovehtu da hieruo.

Kuornahus:
Kuornahus (počinmust’oi, varoinmuarju) on pienikazvoine, muadu myö levijy kazvi aivenvihandoin tuhjozien roduu Kanabrokazviloin rodukundua; sen lehtet ollah havvunnägözet, kukkazet hienozet muzavanruskiet; se enimyölleh kazvau Pohjazes muan puoliškos, ga sidä voibi vastata Suvi Amierikasgi; sidä toiči käytetäh kui dekoratiivistu kazvii.
Nimitys.
Kazvin rovun nimi rodih griekan kielen sanois en «на» и petros «камень, kivi, kivel», se on kiini kazvin elokohtas.
Ven’an kieles kazvile on pandu nimi водяника (вода ”vezi”) sen periä, gu muarju on vezine, muarjas on äijy mavuttomua mehuu.
Anglien, germuanien, fransien, suomen kielespäi kazvin nimi voibi kiändiä kui ”varoinmuarju”, sendäh gu muarjat ollah mustat. Vie yksi suomenkieline nimi sianmustikka («свиная черника») počinmust’oi.
Karjalan kieles muarjal on kolme nimie kuornahus, počinmust’oi, varoinmuarju. Kuornahus, moizen nimen muarju on suannuh sangien kuoren täh.
Kazvandukohtat.
Kuornahus on levinnyh kaikkie Pohjastu muan puoliškuo myö, lauhkies ilmastoalovehes algajen subarktikkalazessah. Voibi vastata kuornahustu Suvi muan puoliškolgi. Ven’al se kazvau enimyölleh pohjazis alovehis.
Kazvin roindumua on Pohjaine muan puoliško. Suvembi, nygözih elokohtih, kazvi puutui jiäkavven aigah.
Tavallizinnu kazvin elokohtinnu ollah sfagnumsuot, sammal-jägäl tundrat, havvumečät (pedäjiköt), kudamis se kazvau yhtehizekse peittiekse. Kuornahus kazvau avvonazil čuurukohtil, pal’l’ahil kallivoloi; kazvau korgielöil Al’pien kallivomägilöil.
Biolougine kuvailu.
Kuornahus on pienikazvoine, muadu myö levijy tuhjoine, kuduan korgevus harvah on yli 20 sm, a sen vezoin pidohus voi olla läs 100 sm.
Kuornahus kazvau tačmoilleh, joukolleh. Joga kazvin tačmu on kogonaine elin. Korzi on muzavanruskei, tihieh kazvoitunnuh lehtil, nuori korzi on kogonah muzavanruskielois karvazis; korzi on ylen oksakas, net oksat annetah ližäjuurdu. Muarjikko hil’l’akkazin ottau ymbäri kaiken alan, a sil aigua keskimuarjikos oksat vähäzin kuivetah.
Kui erähät Kanabrokazviloih kuulujat kazvit, kuornahus ei voi eliä ilmai griboi: niilöis se ottau minerualuainehii, vastah andau fotosintezan einehii.
Kazvin oksat ollah läs 1 metrii pidohuttu, enimyölleh net ollah sammalpielukseh uponnuot, net kaikkineh ollah valgielois libo keldazis rauhnois.
Kukkazet ollah hienozet kolmen rouzovoin, ruskien libo muzavanruskien kukanteräzenke, voijäh olla yksinäzet libo kaksin-kolmin yhtes. Ven’an jevroupan puolen ilmasto-olos kuornahus kukkiu sulakuul – oraskuul, Sibiris – oraskul- kezäkuul. Pölytetäh kukkazii böbökät: liipoilinduzet, kiärbäzet da kimalehet.
Andin on mustu libo ruskei muarju diametrua läs 5 mm sangien kuorenke da kovien siemenienke, kaččojen se on gu must’oin muarju. Kypsenöy elokuul. Muarjan mehu on ruskei. Muarjat pyzytäh tuhjozis keviässäh.
Muarjan syväinmehu on syödävy, hyvin sammuttau juotatustu, ga mehus on vähä zuaharii da happamehtu, sendäh se on mavutoi.
Käyttämine.
Kuornahus kuuluu erähien kandurahvahien syömiskogomukseh (ezimerkikse, lappalaizien da inuitoin). Erähät amierikan kandurahvahien heimot varattih muarjua talvekse da syödih niidy razvanke libo voinke; lehtis da varbazis hyö varustettih heinykeittielöi, kudamien avul piästettih monis vačan kivuksis, muarjan mehu avvuttau počkien voimattomuksis (muarjat ollah kuzenajajat), a juurikeittien avul parandettih silmii.
Ven’an rahvahan liečetiijon mugah keite kuornahuksen lehtis da varbazis pädöy monen voimattomuksen (langeilutavvin, hullavon, piänkivun, igentavvin, organizman heikkovuksen) parandamizeh. Kuornahuksen lehtikeite on hyvä aineh tukkien lujitandah niškoi.
Tibietal kuornahustu käytetäh piänkivun aigua da maksan da počkien kivuloin parandamizeh.
Kuornahus (počinmust’oi, varoinmuarju) kuuluu rohtukazviloin joukkoh. Liečeainehekse kerätäh muanpiälolijoi kazvin ozii da sen muarjoi. Kerätäh rohtukazvii kukindanaigua, muarjoi – kypsehyy. Kuornahuksen (počinmust’oin) yhtistehes on löytty biolougien puoles aktiivizii ainehii da vitamiinoi, kuduat (hyvin) pozitiivizesti vaikutetah ristikanzan organizmua.
Syvväh muarjoi maijonke da hapainmaidoeinehienke. Niilois keitetäh varen’n’ua, povidluo, marmeluadua, piätäh piirualoin syväimenny; luajitah viinua. Käytetäh mavustehenny kalan da lihan varustajes. Talvekse muarjoi kylmätetäh da livotetah. Sendäh, gu muarjois on äijy happamehtu, niidy voibi hätken pidiä keittämättäh täyziumbinazies st’oklusäilytysastielois.
Sendäh, gu kuornahuksen muarjois on äijy antotsian-pigmentua, niilöi käytettih mujun sijas. Kuornahuksen muarjois luajittih višn’uruskiedu mujuu villan mujuttajes.
Sendäh, gu kuornahus kazvau tačmoilleh, nygöi sadukazvattajat käytätäh kuornahustu saduloin čomenduksennu da sadumuan peittienny, (muadu myö levijat varbazet ei anneta kazvua rikkuheinile). Yhtelläh sidä käytetäh harvah.
Kuornahuksele, kui toizile Kanabrokazviloih kuulujile kazviloile, pädöy happamehmua, sendäh sen istuttajes muah lizätäh torfua. Kačotah, gu mua olus kouhakko da vienottai.

Kurgijogi:
Kurgijogi (, vahnu ven’alaine nimi on Кирьяж, , ) on Karjalan tazavallan Lahdenpohjan piirin pos’olku, endine linnu. Se on Kurgijoven kyläkunnan haldivolline keskus da histourielline poselenii.
Se sijoittuu Luadogan rannal.
Kul’tuuru.
Pos’olkas ruadau kul’tuurulaitos Kurgijoven kodialovehkeskus, kudai perustettih vuvvennu 1999.

Kurniekku:
Kurniekku on pastos, kudaman syväimenny tavan mugah käytetäh kalua. Tavallizes kurniekas (ven. курник) oli kaksi suurdu kalua. Tämän pastoksen nimi vihjuau sih, gu, kui ven’alazesgi kurniekas, syväimenny olis pidänyh käyttiä linduloin lihua libo kogonazii linduloi. Yhtelläh karjalazet otettih laihinakse vaigu sanan da piiruan muvvon. Kurniekat jätettih toiči piälpäi avvoi, midä Suomen puolel ei tavan mugah luajittu, vaigu Kainuun rajakylis. Kurniekoin syväimenny käytettih nagristu, lantuu, gribua da eriluaduzii juureksii, piälpäi pandih izrua. Tämän ližäkse pastokseh ližättih kypsymizen aigua sliuhkua da voidu. Kurniekkoi havvottih da syödih päivän piäsyömizenny. Padazeh pandih pienet kalat, da taiginas luajitun kannen ual havvottih padakurniekku.
Kirjalližuttu.
Vilho Jyrinoja 1965: Akonlahden arkea ja juhlaa. Kansanelämän kuvauksia 2. SKS: Helsinki.<br>
Ilmari Manninen 1932: Karjalaisesta ruokataloudesta. – Karjalan kirja (toim. Iivo Härkönen). WSOY: Porvoo.<br>
Roza Nikolskaja 1990: Karjalainen keittiö. Pohjoinen: Oulu. (Karelskaja kuhna,1986)<br>
Aino Lampinen 1953, 2. p. 1978: Karjalainen keittokirja. Maakunnallisia ruokia ja niiden valmistustapoja. Karjalaisen Kulttuurin Edistämissäätiö: Joensuu.<br>
Pirkko Sallinen-Gimpl 2000, 2. p. 2009: Karjalainen keittokirja. Tammi: Helsinki.<br>
Pertti Virtaranta 1958: Vienan kansa muistelee. WSOY: Porvoo.<br>

Kurów:
Kurów - Liideh-Puolas, Pulawyn da Lublinan välis Kurowka-joven varrel olii hieru (1442-1870 - linnu). Kuróws eläy 2 817 hengie (2015).
Hierun merkittävimmät nähtävykset ollah vuonnu 1452 srojittu renessanssikirikkö, kuduas on Santi Guččin luajittuloi veistoksii. Hieru on myös genirualan Wojciech Jaruzelskin synnyinkohtu (1923).

Kutižmu:
Kutižmu on pos’olku Karjalan tazavallas Priäžän kanzallizes piiris Čalnan kyläkunnas.
Kutižman lähäl on samannimine raududorogustansii.
Pos’olkas läbi virduau Kutižmu-jogi, lähäl pos’olkua ollah pienet lammet – Läpärvi () da Čapailambi.
Kutižman lähäl on Čuvnoisuo.

Kuu:
Kuu on yksikkö, kudai pohjavuu kuudaman kierdoaigah Muan ymbäri. Tänäpäi sil enimyölleh tarkoitetah nygözen kalenduaran kuuloi (28–31 vrk). Toizis kalenduarois on sežo toizen piduhuzii kuuloi. 
Kuu rodieu kudakui nelläs nedälis. Vuozi rodieu 12 kuus. Kuut ollah pakkaskuu, tuhukuu, kevätkuu, sulakuu, oraskuu, kezäkuu, heinykuu, elokuu, syvyskuu, ligakuu, kylmykuu da talvikuu. Kuut voibi jagua nelläh vuvvenaigah: talvikuu, pakkaskuu da tuhukuu ollah talven kuuloi, kevätkuu, sulakuu da oraskuu keviän kuuloi, kezäkuu, heinykuu da elokuu kezän kuuloi da syvyskuu, ligakuu da kylmykuu sygyzyn kuuloi.

Kuujärvi:
Kuujärvi () on kylä Anuksen kanzallizes piiris Karjalan tazavallas Ven'al. 
Sijaičendu.
Kylä on sijoitunnuhes 52 kilometris Anuksenlinnaspäi.
Eläjät.
Vuonnu 2013 Kuujärves eli 377 hengie. 

Kuukšoi:
Kuukšoi ("Perisoreus infaustus") on varoiloin heimoh kuului lindu.
Kogo da nägö.
Piduhus: 26-29 cm<br>
Paino: 75-95 g

Kuusiniemi:
Kuusiniemi libo Kuušiniemi on Karjalan tazavallan Kalevalan kanzallizen piirin pos’olku, kudai kuuluu Kalevalan linnukundah.
Se sijoittuu Kuittijärven koillisrannal.

Kuuzimua:
Kuuzimua (, ) on Karjalan tazavallan pos’olku da Kemin piirin Kuuzimuan kyläkunnan haldivolline keskus.
Pos’olku sujoiččou 97 kilometrin piäs Kemispäi.
Rahvahan lugumiäry.
Vuonnu 1989 pos’olkas eli 860 hengie.

Kuveit:
Kuveit (arab.  كويت‎),virallizesti Kuveitan valdivo (arab.  دولة الكويت‎) on valdivo (emiruattu) Lounuas-Azies. Pohjazes da päivänlaskus Kuveit rajoittuu Irananke, suves Saudi Arabienke, päivännouzus Persien lahtenke. Piälinnu on El-Kuveit. Muan pinduala on 17 818 km². Kuveitan rahvahan lugumiäry on 2 646 314 hengie. Viralline kieli on arabien kieli.

Kvenin kieli:
Kvenin kieli (kvenikse "kväänin kieli") kuuluu uralilazen kieliperehen suomi-ugrilazen kielijoukon baltiekku-suomelazeh oksah. Kvenin kieldy paistah piäaziellizesti pohjas-Norviegies. Sidä paistah läs 5000 hengie.

Kylmykuu:
Kylmykuu on vuvven yhtestostu kuu. Sidä enne on ligakuu da sen jälles tulou talvikuu.

Kynzirausku:
Kynzirausku ("Amblyraja radiata") on kala.

Kyykkä:
Gr'uuhu (kyykkä, kriukku) on vahnu karjalaine kiža, kudaman arvo Karjalas kazvau päivy päiväs. 
Kyykkä on ven'alazen gorodki - kižan yhty roduu, ga yhtelläh kyykäl on omii ominažuksii. Gr'uuhah kižatah pihal, koval pinnal. 
Kyykkämual (paikku, kus kižatah kyykkäh) on kaksi nellikkyö (5x5) da nellikkölöin välil olevu paikku (10 metrii). Joga nellikön ezičerile pannah r'uuhoin 20 parua. 
Miehet, naizet da i lapsetgi kižatah puarois libo joukkolois, kudamis on 4 ristikanzua.
Kyykkäh kižuamizeh näh käytetäh pualikkoi da r'uuhoi. 
Kižuajoin tavoiteh on lykätä pualikat nengozel taval, gu ähkätä r'uuhat kižuandupellolpäi. 
Gr'uuhu ei ole tavalline kiža, tämä on sportuluadu. Kyykän kilbailuloi pietäh muailman čempionuatan mugah. Gr'uuhua paiči čempionuatal pietäh ven'alazien gorodki da evrogorodki - kižoi. 
Karjalankieline kižaluvut joukkoloin valličendah näh.
<poem>
Yttyy tottuu,
tagaraa magaraa,
suippuu siäppyy,
hullua vallua,
lauretti kopotti,
čigirikki Bukki,
mene, Bukki, meččäh
Rodih loppuh,
Sigi lugi mukkih.
Mäni mukki meččäh,
Niemen n'okkah,
Suaren suakkah,
Vastan varbah,
Kiägän kokkah
</poem>
Kižasanat.
Kyykkä libo r'uuhu on pieni silindrine puus luajittu palaine.
Pualikku on keppi, kuduadu lykätäh r'uuhoih.
Akku - kyykkämual libo ezirajal olevu r'uuhu (-2 ballua).
Haugi - lykkiändy, konzu pualikku lendäy r'uuhoin välil da ei koske ni yhty.
Pappi - kyykkämuan boku- libo tagarajan olevu r'uuhu.
Ku kižuaju työndäy r'uuhan pellolpäi, sit häi suau 2 ballua. Joukko, kudai on suannuh enemmän ballua, voittau.

Kyykän histourii:
Kyykkä / kriukka / kriukku/ gr`uuhu-kiža tietäh sadoi vuozii. Sih kižattih, konzu tahtottih ozuttua, kenen kylä on parembi da kenen sluavu kuuluzembi. 
Vuonnu 1894 kirjailii I.K.Inha kirjutti, gu ”kiža vahnenou, unohtuu, sih kižatah vai loittozis kylis”. Samanmoine tilandeh oli Luadogan Karjalas voinan iel. Kyykkäh kižattih Suojärven da Salmen loittozis kylis. Rahvahienvälizen voinan jälles kyykkäh kižattih Suomeh muutunnuot Vienan da Anuksen Karjalan eläjät kezäpruazniekoin aigah. Kyykkäh sežo kižattih Karjalankannaksel sego Inkerinmual.
Vuonnu 1951 Karjalan Sivistysseuru (Vienankarjalazet perustettih sen vuonnu 1906 Vienan Karjalaisten Liitto- nimel), kuduan johtajinnu oldih Boris Karppela da Kosti Pamilo, rubei elvyttämäh kyykkä-kižua.Kižuajua da joukkuo oli nenga äijy, gu parahien parahis valliččemizekse pidi luadie siännöt da balloin laskendusistiemu. Uuzih siändölöih kuuluttih kai ennevahnallizet kižasiännöt da nimet. Joukkokižan ližäkse luajittih individualizet kižat sego puarukilvat.
Vuonnu 1964 Karjalan Sivistysseuru da Karjalan Liitto luajittih Karjalan kyykkäkomitietan. Se vastai kižan kehittämizes sego Karjalan liittoloinvälizien kyykkäkilvoin järjestämizes da sud’d’oin valmistamizes kilboih.
Vuonnu 1981 allettih nevvottelupaginoi Kyykkäliiton perustamizes. Karjalan Sivistysseuran ehoituksen mugah nevvonandajakse tuli Pentti Ehoniemi Kylmäkoskespäi. Karjalan Kyykkäliiton allunpanendukerähmö piettih Helsinkis 14. kevätkuudu vuonnu 1984. Vuonnu 1986 17. ligakuudu Liitto oli pandu kirjale.
Sen valdukundah kuului 16 eri piirilöin edustajua da yksi Karjalan nuorižon Liiton edustai. Boris Karppela da Kosti Pamelo ollah Liiton kunnivoitettuloinnu piämiehinny.
Liiton enzimäzenny piämiehenny oli Pentti Ehoniemi vuodessah 1989. Hänen jälles piämiehekse vallittih Sulo Juvonen Ruokolahtespäi. Sulo Juvozen kuolendan jälles 17. talvikuudu vuonnu 1989 piämiehekse rodih hänen sijahine Pentti Sillervo Lahtespäi. Täs virras häi oli vuodessah 1992. Hänen jälles uvvekse piämiehekse vallittih Voitto Pulkkinen Korpilahtespäi, kudai oli täs virras vuodessah 1996. Sit piämiehekse vallittih Pentti Karvonen Porvoospäi. Vuozinnu 2012-2014 Liiton piämiehenny oli Valeri Kononen. Vuonnu 2015 on vallittu uuzi piämies Jurki Juvonen.
Vuonnu 1992 kevätkuun 29. päivänny Kyykkäliiton siännöt muutettih. Uuzien siändölöin mugah Liiton valdukundah kuulutah piämies da kaheksa edustajua, kuduat vastatah valdukunnan eri ruadolois. 
Vuonnu 1993 kežäkuun 19. Päivänny Kuopion linnas pietyl kerähmöl Karjalan Kyykkäliitto sai uvven Suomen Kyykkäliitto- nimen.

Kägöintäi:
Kägöintäi
Ken kävyy meččäh, tiedäy: mečäs pidäy olla varavozilleh. Jo lopul kevätty mečäs on äijy kägöintäidy. Kägöintäi on varattavu elätti. Se tartuu sobih da eččiy kunne imevyö. Kägöintäidy pidäy varata sendäh, gu se on voimattomuksien levittäi.
Kägöintäi on ylen pienen hämähäkin nägöine. Se eläy mečis, puustolois, kezämökkilöin lähäl. Kägöintäi vuottau astujua tuhjozis, heinikös libo mual, gu tartuo sih da imevyö. Meččäh lähtijes pidäy panna piäle pättävät sovat da kengät. Kezämökkilöin luo pidäy niittiä heinät da puhtastua pihat.
A gu kägöintäi imevyi, sit pidäy mennä douhturih.

Kägöisalmi:
Kägöisalmi (, , ruoč. "Kexholm") on linnu Ven’al, Leningruadan alovehen Kägösalmen piirin keskus, Kägöisalmen linnan keskus.
Nimitys.
XVII- vuozisuan algussah Kägöisalmi oli Korelan keskus, da myöhembäh Korelan Vadjan viijenden keskus.
XIV vuozisuas 1611 vuodessah linnu oli Korela-nimine. Vuozinnu 1580-1595 linnul oli Kexholm-nimitys. Vuonnu 1918 iččenäžyön suannuon Suomen puolennu olluh linnu sai Käkisalmi-nimityksen.
Talvisovan jälles vuvvennu 1940 linnnu meni Nevvostoliitole da sen nimitys muutettih Kexholmakse. Vuozinnu 1941-1944 Suuren ižämualazen voinan aigah linnu oli Suomen vallas da sil oli Käkisalmi-nimitys. Vuon 1944 Moskovan välirauhan jälles linnu toizeh kerdah meni Nevvostoliitole. Vuonnu 1948 linnu sai Priozersk(ven. Приозерск )-nimityksen.
Histourii.
A.N.Kirpičnikovan da myöhembi A.I. Saksan luajittuloin muinažuontiijollizien kaivamizien mugah voi luadie päätöksen sit, gu jo XII-vuozisuan aigua Korela-linnan kohtas oli karjalazien eländykohtu. Aigukirjoin da hroniekoin tiedoloin mugah, on tijettävy, gu vuvvennu 1295 Sigurd Loken komadas olijat ruoččilazet ritarit ryöstettih Vuoksan suus olijan mittuzenlienne lujitetun eländykohtan. Sigurd Loken oli Viipurin linnan vaste luajitetus garnizonas. Ruoččilazen aigukirjas täl eländykohtal on Kexholm-nimitys, ven’alazes aigukirjas – Korela-nimi. Tämä eländykohtu oli yksi korelaheimon myöndy- da poliitiekkukeskuksis. Tänä vuonnugi Novgorodan rahvas suadih sen muan järilleh, ga vuvvennu 1310 Uzerva-Vuoksa joven randah nostettin uuzi linnu vahnan linnan sijah.
XV-vuozisuan lopukse Korela oli Novgorodan tazavallan Vadjan viijenden pohjazen ozan (Korelan puolen) haldivollizennu keskuksennu (myöhembi – Korelan kunnan keskuksennu). Kundah kuului 7 haldivollistu pogostua, kudamis oli enämbi 300 eländykohtua.
Vuvvennu 1568 tiedoloin mugah linnas oli 406 erilazien ristikanzoin taloidu. Oli nelli manasterii da yksi kirikkö.
Sygyzyl vuvvennu 1580 Pontus Delagardin komandas olijat Ruočin sodamiehet suadih Korela-linnan. Ruoččilazien artilierien edusijan periä linnu terväzeh roih voitetukse. Linnah roih suuri tulipalo da linnu andavui. Korelan kundu meni Ruočin valdah. Ga jo vuvvennu 1595 Ven’an da Ruočin välil voinan jälles Täyzinän rauhan mugah linnu meni Ven’an valdukunnale.
Elokuus vuvvennu 1610 tuhukuuh sah vuvvennu 1611 Korela kesti Ruočin sodaväin kierduo, kudai oli Jakov Delagardin komandas.
Vuvvennu 1617 luajitun Stolbovan rauhan mugah Korela kunnanke meni Ruočile. Vuvvenu 1634 algajen linnu oli Kexholman muan piälinnu Ruočin haldivos. 
8. syvyskuudu vuon 1710 Pohjazen voinan aigua ven’alazet sodaväit suadih Kexholman linnan.
Vuvvennu 1721 Pohjazen voinan lopukse Uvvenlinnan rauhan mugah Ruočči tunnusti Kexholman da Karjalan ozan liittämizen Ven’ale.
Kexholm roih vojennoikse fortpostakse Piiterih lähetykses. Kexholm-linnu roih Kexholman muakunnan keskuksekse. Vuvvennu 1743 Kexholman muakundu liitettiih Viipurin gubernieh, kudai oli juattu kunniksi, kudualoih kuului Kexholman kundugi.
23. talvukuudu vuon 1811 imperuatoru Aleksander I luadi käskyn, kuduan mugah Suomen gubernii, mih kuului Kexholman kundugi, meni Suomen Suuriruhtinaskunnale. Se tapahtui Gustavan Moritsen Armfeltan alguhpanon mugah. Kexholm tuli Suomen haldivoh. Suomen gubernii sai järilleh Viipurin gubernii-nimityksen.
XIX-vuozisuan keskivälil konzu Vuoksa muutti oman piäsuun, Kexholman alovehes kalastus väheni da linnan vägilugu pieneni 1743 ristikanzua luvus vuvvennu 1840 1181 ristikanzus lugussah vuvvennu 1873. Sil aigua XIX-vuozisuan keskivälil linnas roitahes enzimäzet tevolližuslaitokset.
Liigakuun vallankumovuksen jälles Ven’al Suuriruhtinakunnan parluamentu andoi iččenäžyön Suomele. 31. talvikuudu vuvvennu 1917 Rahvahien Komissuaroin Nevvosto tunnusti Suomen iččenäžyön.
Rahvahienvälizen voinan aigua Kexholm ei tulluh ruskieloin valdah, sendäh gu sen kauti meni ruadotie.
Ligakuus vuvennu 1920 Ven’an Sotsialistizen Federatiivizen Nevvostotazavallan da Suomen välil azui sobu. Nevvostoliiton da Suomen raja siirdyi vähäzen Kexholman suvipuoleh.
Vuonnu 1931 algoi toimindan suuri sul’fiittu-sel’l’ulouzaine Waldhof-zavodu, kudai roih linnan kuulužakse tevolližuslaitoksekse.
1938-1939 vuozieh sah Kägoisalmen vägilugu oli kazvanuh 5000 ristikanzua enämbi.
Talvisovan jälles 12. kevätkuudu v.1940 kirjutetun rauhansobimuksen tuloksennu oli se, gu linnan sai Nevvostoliitto.
Suuren ižämualazen voinan aigua 21. elokuudu vuonnu 1941 linnu tuli Suomen valdah. 
Linnu tuli järilleh Nevvostoliitole 24. syvyskuudu vuvvennu 1944.
Kylmykuus vuon 1944 Karjalan kannaksen pohjazet alovehet, kuduat vuvvennu 1940 tuldih Karjalais-Suomelazele Sotsialistizele Nevvostotazavaldale, tuldih Leningruadan aloveheh.
Ligakuus vuonnu 1948 Kexholm-linnu sai Приозерск (Priozersk)-nimityksen.
Geogruafii.
Linnu sijaiččou alovehen pohjazes puoles, Karjalan kannaksel. Se sijaiččou Vuoksa-joven pohjazen suuozan rannoil, Vouksa-järven da Ladogan välis. 
Ruadutieazemu on Piiteri-Hiitola-liiniel.
Matku Piiterih on 145 km. 

Käppäselgy:
Käppäselgy () on Karjalan tazavallan Kondupohjan piirin pos’olku da Käppäsellän kyläkunnan haldivolline keskus.
Muantiedo.
Se sijoiččou 40 kilometrin piäs Karhumäispäi, 70 kilometrin piäs Kondupohjaspäi.
Histourii.
Vuvvennu 1944 perustettih meččyruadokeskus.
Histourien mustomerkit.
Pos’olkan keskukses on mustokompleksu - Nevvostoliiton da Suomen välizel voinal (1941 – 1944) tapettuloin Nevvostoliiton rajanvardaiččijoin kalmu da tundemattoman saldatan kalmu.
Infrastruktuuru.
Pos’olkas on ambulatourii, škola, kylännevvosto da raududorogustansii.

Käspaikku:
Käzipaikku (vie käzpaikku) on pitky da kaidu pravoslavnoin paikku, kuduan mollembis puolis ollah čomazet kirjutukset. Sana on muvvostettu kahtes sanas 'käzi' da 'paikku'. Kodilois käzipaikku azetetah obrazen piäl, sežo kallehin da parahin paikku.
Perttih ken tulou, käzastien ylpuolele riputettih vähin kirjutettu käzpaikku, a gost'il tahtottih riputtua ylen čoma paikku. Pitkie käzpaikoi azetettih pruazniekkugost'iloin polviloil yhtehizikse salfietkaizekse, net estetäh muruloin kirbuomistu lattiele. Lapsensuandah jälgeh muamal tuodih rod´inua kiäriäkseh käzpaikkah. Lastu ristitettyös buat´uska pyhkiy käzpaikkah käit. 
Karjalazis svuad'bois käzpaikoil oli ylen tärgie oza ezitellä neveskän nerokkahie maltajan taidoloi da varakkahuttu. Muahpannes da muistajazis käzpaikat oldih tärgiet, niilöin kautti simvoulistu dorogua myö piästih täs muailmas tuonilmazih kulgemah, da net tuulipaikkazekse jiädih ristoin piäl. 
Käzpaikkazil kiriköis on ylen tärgie oza, pravoslavnoit tuodih niidy kirikkölöih čomistamah da Tuattuo kiitettih niilöinke.
Käzpaikat kuulutah kaikis kul'tuurois pravoslavoin pyhih taboloih.

Ladvujärvi:
Ladvujärvi (, ) on kylä Karjalan tazavallas Kostamukšen linnupiiris.
Se sijoittuu Ala-Ladvan () järven liidehrannal.
Kylän kalmistos ollah kuulužien karjalazien runoilijoin Arhipan da hänen poijan Miihkalin Perttuzien kalmat. Net ollah histourien da kul’tuuran mustomerkit.

Lahdenpohjan piirin linnoin da kylien luvettelo:

Lahdenpohju:
Lahdenpohju on linnu (vuvves 1945) da Lahdenpohjan piirin hallindolline keskus Karjalan tazavallas Ven'al. 
Yhteistiedo.
Se sijaiččou Luadogan Jaakkimansalmen pohjukkah laskijan Aurajoven suus 331 kilometrii Petroskoispäi päivännouzupuolehpäi. Linnas on 7 800 eläjiä (vuonnu 2010).
Vuvvessah 1924 tämän eländypaikan nimi oli Sieklahti (suomelainen “sito” – “lahti”), kudai kuului Jaakkiman kyläh. Vuvvennu 1924 Lahdenpohju roih iččenäzekse kyläkse. 
Histourii.
Nämmih paikkoih enzimäine hengi tuli vie 2000 vuottu enne meijän aijanlugua. Enzimäzet kylät da linnat oli nostettu vuozinnu 800-1100.
Vuvvennu 1323 nygyzen Lahdenpohjan piirin alovehet oldih Novgorodan mualoin luvus, a XV vuozisuan lopus kuuluttih Ven’an valdivoh. XV vuozisual nygyzen Lahdenpohjan linnan sijas oli Jaakkiman kyly, kudamas eli 168 perehty. Stolbovskan rauhansobimuksen mugah Lahdenpohju oli Ruočin vallas. Pohjazen voinan aigah, vuvvennu 1721, ven’alazet vallattih piirin alovehet. Vuvvespäi 1809 Jaakkima oli Ven’an valdukunnan Suomelazen kn'ažestvan luvus. Vuozinnu 1845-1850 oli nostettu suuri luteransoin kirikkö
Suomen vallas.
Vuozinnu 1918-1940 Sieklahti-Lahdenpohju on suomelaine ”kunta”.
Vuozinnu 1920-1930 Lahdenpohjas oli nostettu puunmuokkuamizet kombinuatat, puunhuavustus- da sel’l’ulouzuzavodat. Laatokan Puu -tevolližuslaitoksen ruadajat nostettih Lahdenpohjan kylän, kudai vuvvennu 1924 sai linnan mallin pos’olkan stuatusan.
Vuvvennu 1930 Lahdenpohju roih kuulužakse turistupaikakse. Sen rannaspäi käydih laivat Vaalamoh.
Voinan aigu.
Nevvostoliiton-Suomen voinan (1939-1940) jälles Moskvan rauhansobimuksen mugah Lahdenpohju kuului Nevvostoliittoh, Karjalas-Suomelazen sotsiallizeh nevvostotazavaldah. Suomi työndi suomelazet rahvahat Pohjazen Luadogan rannalpäi Suomeh. 
Vuvvennu 1941 elokuus Toizen muailman voinan aigah (1941-1944) suomelazet voiskat vallattih Jaakkima da Lahdenpohju. Suuri vuitti suomelazis pagolazis tuli järilleh omile paikoile. Vuvvennu 1942 jo 70% pagolastu tuli omih kodiloih. Vuvvennu 1944 Moskvan rauhansobimuksen jälles suomelazet rahvahat uvvessah pajettih Suomeh. 
Nevvostoliiton vallas.
Luteranskois kirikös piettih voinuplennoit. Vuozinnu 1956-91 Lahdenpohju oli Karjalan sotsiallizen nevvostotazavallan linnu. Luteranskois kirikös elettih rahvas, sit sie piettih tavarua. Vuvvennu 1977 kirikkö paloi. 

Laivu:
Laivu on meri- libo jogikorabli.

Laos:
Laos (laos. ປະເທດລາວ libo Laosan demokruattine rahvahantazavaldu (laos. ສາທາລະນະລັດ ປະຊາທິປະໄຕ ປະຊາຊົນລາວ [sǎːtʰáːlanalat pásáːtʰipátàj pásáːsónláːw) on valdivo Liideh-Azies. Piälinnu on Vjentjan. Päivänlaskus Laos rajoituu Thaimuanke, päivännouzus Vietnamanke, suves Kambodžanke, pohjazes Kitainke, luodehes Mjanmaranke. Muan pinduala on 236 800 km². Laosan rahvahan lugumiäry on 6 500 000 hengie.

Lapinčiirakko:
Lapinčiirakko ("Sterna paradisae") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal voijah tarkoittua lapinčiirakkuo libo kalačiirakkuo ("Sterna hirundo"). Linnun tarkembi karjalankieline nimi on täh artikkelih näh kiännetty suomenkielizes sanas "lapintiira".
Kogo da nägö.
Piduhus: 33-39 cm<br>
Siibien agjuväli: 66-77 cm<br>
Paino: 95-125 g

Lapsienkirjalližus kirjalližusluvettelo:

Larin Paraske:
Larin Paraske (oigiel nimel Paraskeva Nikitična Nikitina (Stepanova)) (27. talvikuudu 1832 (8. pakkaskuudu 1833 Makienkylä, Lempaala – 3.pakkaskuudu 1904 Vaskela)) – ižoralaine runonpajattai, kudai tiezi enämbi 32000 runuo. Häi pajatti ižoran rahvahan da omii pajuo.
Eloskerdu.
Paraskeva Nikitična oli roinnuhes muaorjupereheh Makienkylän Miskunmäki-hutoras, Lempaalas. Paraskevan vahnembat kuoltih, konzu häinel oli 15 vuottu.
Häi meni miehele da muutui ukole Gavrila Stepanovale Vaskela-kyläh, kus ei olluh muaorjuttu. Kodi, kuduas eli runonpajattajan pereh, suomelazien perindölöin mugah, sanottih Larin tupakse, sendäh Paraskeva otti ičele peittonimi Larin Paraske. Perehes oli 9 lastu, niiöis 6 lastu kuoli lapsuusaijas.
Paraskeva ylen tarvičči dengoi, sendäh häi meni enzikse folkloristale A. Boreniusale da sit Neovisale, kuduat maksattih rahvahien pajoloin pajattamizes.
1890-luvul Paraskeva sai tovvellizen kuulužuon. Hänet kučuttih Helsingforsah (Helsinkih) da toizih Suomen linnoih pajattamah ižoralazii runoloi. Parasken kuva luajittih E. Järnefelt, E. Nordlund da B.Lagerstam. Larinan itkuvirzii kuundeli da kirjoitti Jan Sibelius. Enzimäine Larin Parasken pajokogomus piäzi ilmoih vuvvennu 1893.
Paraskeva Nikitična kuoli taudeh 3. pakkaskuusu vuvvennu 1904. Hänet pandih muah pruavoslavnois kalmistos Palkealas.
Musto.
Vuvvennu 1911 runonpajattajan kalmiole azetettih mustopačas. Suomen kansan vanhat runot -antolougies, kudai piäzi ilmoih Suomes vuvvennu 1931, on kniiguoza Larin Paraskeh nähte. Täs on 1152 runuo, 1750 sananlaskua, arbaitustu da itkuvirty. Helsinkis azetettih Larin Parasken vestokuva.
Kalevalaisten Naisten Liitto –yhtymy joga vuottu palkitah Larin Parasken palkindol.
Mustomerki, kuduas on kirjoitettu, ku täs piiris eli Larin Paraske, sijaiččou erähän laukan seinäs. Laukku sijäiččou Vaskelovon da Lembolovon välil.

Latinan kieli:
Latina (lat. "lingua latīna") on klassilline kieli, kudai kuuluu indojeurouppulazien kielien itualielazeh oksah. Sidä paistih allukse vaigu Latiuman alovehel Itualies, ga Riiman imperien levendyjes sit rodih valdukieli Itualien da myöhembäh kogo riimalazen empirien alovehel.

Latvii:
Latvien tazavaldu () libo Latvii () on yksi Baltien mualois. Latvien pohjasrajan tagan on Estounii, päivännouzus Ven'a da Valgo-Ven'a da suves Litvu. Muan piälinnu Riga on Baltien mualoin suurin linnu. 
Vuonnu 2011 Latvies oli 2 067 887 eläjiä, kudualois 1 284 194 (62,1 %) latvielastu, 556 422 (26,9 %) ven'alastu, 68 174 (3,3 %) valgoven'alastu, 45 699 (2,2 %) ukrainalastu, 45 783 (2,2 %) polšalastu, 24 426 (1,2 %) litvalastu, 6 452 (0,3 %) čiganua, 6 416 (0,3 %) jeyrilästy, 3 023 (0,1 %) germuanilastu da 2 000 (0,1 %) estounielastu.
Latvien kieli on ainavo virralline kieli, da sen stuatusua lujoitetah kielipoliitiekal, no ven'an kieldy käytetäh sežo äijy.
Kirjalližus.
Enzimäine latvienkieline kirju piäzi ilmah vuvvennu 1525. Hätken sen jälles vaiku kirikölline tekstu oli arvospiettyy. Enzimäine latvielaine runoilii oli Jēkabs Ķikulis, kudai kirjutti vuvvennu 1777 oman aigah pajoloi. Andrejs Pumpurs kirjutti runokogomuksen "Lāčplēsis" da on yksi rahvahallizis muanivomiehis kui mugaže Eduards Veidenbaums, Jānis Poruks da Kārlis Skalbe. 
1900-luvun allus algajen kanzallisrunoilii Jānis Rainis da toizet kirjailijat otettihes latvien kielen kehittämizeh.

LaulUni:
LaulUni on uinotuspajozien disku Karjalan kandurahvahien kielil - karjalan da vepsän kielel. Se piästettih ilmah vuvvennu 2016 kahten suuren yhtistyksen vuoh: Suomes ruadajan Karjalan Sivistysseuran da Karjalan tazavallan Kanzallizien kul’tuuroin keskuksen. 
Diskan syväindö.
LaulUni-sana rodieu kahtes karjalankielizes sanas laulu (livvikse pajo) da uni. ”LaulUnes” on yksitostu uinotuspajostu karjalan da vepsän kielel. Net ollah eriluaduzet. On vahnua pajua, kudamii enne pajatettih karjalazet da vepsäläzet. On uuttu piädykauti diskah niškoi kirjutettuu. Sih ruadoh Kanzallizien kul’tuuroin keskuksen ruadajat kučuttih Karjalan pajattajii da soittajii.
Pajatandutaba.
Joga pajos nägyy oma taba pajatandas da soitandas. Diskalpäi kuuluu folk, rock, räp, world music, electronic, džaz. Se on mieldykiinnittäi da ainavoluaduine. 
Pajattamas ollah Santtu Karhu, Ondrei, Arto Rinne, Tatjana Peron’, Ilmu, Noid, Skylark, Elayga da Istoki, Olemba, Cadeu, Karjalaiset kuutomalla. 
Perindölline karjalaine uinotuspajoine.
Tule, uni, uksen tuakse.
Bai lastu, bai piendy,
Baju pikkarastu.
Tule, uni, uinottamah,
Piendy lastu magaittamah.
Bai lastu, bai piendy, 
Baju pikkarastu.
Tule, uni, uinottamah,
Piendy lastu magaittamah,
Pienen lapsen pieluksih, 
Suuren lapsen suuruksih.
Älägo tule kuttine, 
Älägo tule kažine.
Muamo lastu liikuttau,
Armahastu uinottau.
Baju muaman lindustu,
Baju muaman kuldastu. 

Lehtien da žurnualoin luvettelo:

Lehtikuuzi:
Lehtikuuzi on kaikis puulajilois levinnyh kogo muailmas. Se kazvau terväh, voi olla 50 metrii piduhuttu da metrii levevytty, eläy 300-400 vuottu.
Puun ladvu on läbinägyi, alahan levei, ylähäkse kaidenou.
Lehtikuuzi on havvupuu, ga havvu on yksivuodine, kirkasvihandu, pehmei. Se kazvau kobrallizesti. Sygyzyl puut lykätäh havvut keviässäh. Puus on kahtu luaduu käbyy. Ižätähkät ollah keldazet, emäkävyt ollah ruskiettavat.
Puul on vägevät juuret, net suojellah puudu kovas tuules.
Lehtikuuzi suvaiččou päiväzen valgiedu, kazvau avvonazil kohtil. Pimies se ei ližävy, ei kazva. Lehtikuuzi on vilunkestäi kazvi. Se on vuadimatoi muaperäh, kazvaugi pahaperäzil mualoil.
Lehtikuuzipuu on ylen kova, luja, vägi kodvan se ei happane. Kuivahuu puu roihes vie kovembi, sih ei sua ni nuaglua iškie.

Leiby:
Leiby on syömine, kudai on luajittu jauholois da vies sevoitetus tahtahas da pastettu ezimerkikse päčis. Leibiä luajitah ymbäri muailmua menetiijä mi eri luaduu.
Leiby on paras syömine (N.N. BBBBBB, 2010)

Lekkujad:
Lekkujad on karjalakse pajattai joukko Suomes. Sen perustajannu da pajattajannu on Kristiina Olanto. 
Perustandu.
Lekkujad on perustettu vuvvennu 2011. Kristiina Olanto jatkau oman tuatan da muaman ruaduo. Suomes hyvin tutah da korgiesti arvostetah Heikki Koukkuzen da Anneli Olanton ruaduo karjalan kielen aktivistoinnu da karjalazen pajon säilyttäjinny.
Heikki Koukkunen voinan jallois muutti Karjalaspäi Suomeh. Häi oli roinnuhes Suojärven Impilahten kyläh, hänen akkah Anneli Olanto on rodužin Varpu-kyläspäi.
Heikki Koukkunen oli syväinjuurissah karjalaine. Häi äijän da innokkahasti ruadoi karjalan kielen da kul’tuuran säilyttämizekse Suomes. Ruadoi sidä käskemättäh da suures suvaičukses.
Nimen sellitändy.
Joukon nimie Kriistina Olanto šeikuičči yhtes muamanke. - Minul ičel pidäy ainos liikkuo, lekkuo kunnetah, en voi yhtes kohtas olla da eliä hätkie, sendäh on Lekkujad, sanou pajattai.
Pajatandu.
Joukos ezmäi soitettih jazz-muuzikkua, sit siirryttih rahvahan muuzikkah. Pajatetah enimyölleh karjalakse, yhtelläh on kuda-midä pajuo suomeksegi. Pajatetah vahnoi karjalazii pajoloi, kudamii joukon perustai Kriistina Olanto kuuli omas tuatas da muamas. Niilöih häi opastui lapsennu. Nämä pajot vaiku pajatetah uudeh tabah, luajitah niilöile uvvet sovitukset. 

Lemijärvi:
Lemijärvi () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Lemijärven päivännouzurannal.

Lendiera:
Lendiera () on pos'olku Mujejärven piiris Karjalan tazavallas Ven'al.
Se kuuluu Lendieran kyläkundah.
Se sijoiččou Lendierjärven rannal, 15 kiometrin piäs rajaspäi Suomenke.
Histourii.
Enzimäzen kerran karjalaine kylä Lendiera, kudai kuului Rebolan pogostah, muanittih vuvvennu 1611, konzu ruoččilazet saldatat tuldih karjalazih mualoih.
Suuren voinan aigah Lendieras oli suomelazii saldattoi (vuvven 1941 syvyskuus algajen vuvven 1944 elokuussah).
Vuvvennu 1959 Lendíeras avattih smannimine raududorogustansii.
Talovus.
Pos’olkas ruadau lespromhouzu, kudai vähendi meččyruavon da ruadajien miärän Nevvostoliiton aigah.
Nähtävykset.
Pos’olkas on vuvvennu 1921 valgosuomelazien tapettuloin saldattoin kalmat da vuvvennu 1941 lähäl Lendierua tapettuloin Nevvostoliiton rajanvardoiččijoin kalmat.

Leo Tolstoi:
Leo Tolstoi () (9. syvyskuudu 1828 Jasnaja Pol'ana – 20. kylmykuudu 1910 Astapovo) on tundiettu ven'alaine kirjailii. Leo Tolstoin kaikis tundiettuloi tevoksii ollah "Voinu da rauhu" (1865–1869) da "Anna Karenina" (1875–1877). Kirjutustavan mugah häi evustau realizmua. Tolstoi oli vie merkittävy yhteiskunnalline da uskondolline ajattelii. 
Tevokset.
Tolstoi herätti suurdu huomivuo omal enzimäzel avtobiogruafiellizel tevoksel, trilogiel "Lapsus, brihaigä, nuorus" (1852–1857). Trilogii sanelou bohatan muanomistajan poijas da sen ajatuksis, kudamien kauti häi ellendäy, mittumua eruo on hänen da köyhien muanruadajien välis.
Tolstoi iče pidi parahannu omis tevoksis romuanua "Anna Kareninua" (1873–1877). Anna Kareninan da Vronskoin tarin on yksi muailmankirjalližuon kuulužimis suvačustarinois.
Jasnaja Poljana museona.
Leo Tolstoin koti-imenies Jasnaja Pol'anas on nygöi kodimusei. Kaksikerroksizes kodimuzeis, kudai oli imenien (kardanon) piärakennus on Tolstoin aigazii pertikaluloi da kirjoi. 
Muudu.
Tolstoin mugah on nimetty Tolstoi-juna, kudai ajau Helsingin da Moskovan välii.

Leonardo da Vinci:
Leonardo di ser Piero da Vinci (Leonardo da Vinči) (15. sulakuudu 1452 Vinci, Toscana, Kirikkövaldivo – 2. oraskuudu 1519 Amboise, Indre-et-Loire, Frantsii) oli italielaine tutkii, matematiekku, inžinieru, keksii, anatomu, taidehmualari, kuvanveistäi, arhitektoru, kazvistiedäi, muzikantu da kirjailii. Häi on kaikis tundiettu taidehmualarilois da toinah kaikkien aijoin lahjakkahannu ristikanzannu.
Leonardo tundietah enimyölleh taidehmualarinnu. Hänen kaksi kuulužua tevostu ollah "Mona Liza" da "Pyhien otandu". 
Inžinierannu Leonardon ajatukset oldih äijiä ielpäi hänen aigua. Häi kehitteli verol'ottua, tankua, päiväzen energien voimulaitostu, laskendu. Hänen pluanois harvat olis voinnuh todevuttua hänen elaijan aigua. 
Tevokset.
Omat tevokset:
Leonardo yhtes toizen taideilijanke:
Hyväksytyt atributsiet:

Leppäsyrjä:
Leppäsyrjä on Karjalan tazavallan Suojärven piirin Loimolan kyläkunnan pos’olku.
Enne pos’olkas sijoittui luteransoin kirikkö, kudai ei säilynyh täh päiväh sah.

Leskenlehti:
Leskenlehti on Astroin perehen kukkukazviloin monotiippulaji.
Ainavo laji on tavalline leskenlehti: monivuodehine heinykazvi, kuduadu voi puaksuh nähtä Jevruazies, Afriekas sego toizis muailman kohtis. Leskenlehten eričys on sit, gu se kukkiu aijoi keviäl, enne sen lehtilöin avavumistu. Ennevahnas algajen kazvii käytetäh rohtukazvinnu.
Nimi.
Latinan nimi on tussilago – se voi kiändiä kui ”ajua rygimine”. Leskenlehti avvuttau rygimizen liecindäs.
Levittämine.
Monivuodehine kazvi, kudai kazvau Jevruazies (Päivänlasku-Jevroupan alovehes, Urualal, Päivänlasku-Sibiries, Päivännouzu-Sibiries, Kazahstuanas, Keski-Azien sego Suvi-Sibirien vuaroil, Vähä-Azies), Pohjazes Afriekas da Pohjazes Ameriekas.
Tavan mugah leskenlehti kazvau niilöis kohtis, kus ei ole turvehtu – vezistölöin rannoil, rotkoloin da muanvieremien paltieloil sego peldoloil, tyhjil muakohtil da kuadopaikois. Leskenlehti kazvau savimualoil sego jogien hiekku- da čäriluodoloil. Ven'an jevrouppuozas kazvi kukkiu sulakuus.
Leskenlehten käyttämine tervehyön parandamizes.
Lekenlehten lehtilöi käytetäh rohtuainehennu. Niilöi keräilläh keviäl, kuivatah koin pertis libo kuivuškuapois, lämbötila kudamis on 40-50 gruadussua.
Leskenlehten biolougiellizesti aktiivizet ainehet avvutetah kylmändytaudiloih voimatunnuzii. Leskenlehtes keitetty čuajun avul voi piästä rygimizes.

Lesoto:
Lesoto, virrallizesti Lesoton kuningaskundu on valdivo Suvi-Afriekas, anklavu. Kaikis puolispäi se rajoittuu Suvi-Afriekan Tazavaldanke. Lesoto on Afrikan pienin valdivo. Sen pinduala on 30 355 km². Virrallizet kielet ollah sesoto da anglien kieli. Lesoton piälinnu on Maseru. Rahvahan lugumiäry on 2 031 000 hengie.

Li Bai:
Li Bai (sežo muvvos Li Po, 701-762) oli Tan-kavven kitailaine runoilii. Hänet tundietah poezien kuolemattomannu neroniekannu. Li Bai on yksi kitailazen kirjalližuon histourien kunnivokkahimis runoilijois da yksi muailman suurimis runoilijois, kui Dante da Petrarka, Nizami da Firdousi, Puškin da Shakespeare.
Li Bai kirjoitti läs 1100 tevostu, läs tuhat niilöis on runuo. Häi käytti eriluaduh runomittoi. Kielen da stil’an mugah Li Bain runot ollah spontuanizembii da luonnollizembii migu monil hänen aigalazil. Hänen luomisruavos Tanan kavven hengi on kuvattu ylen kirkkahasti.
Li Bai puaksuh sivotah daosizmah. Tämä on tärgei aspektu hänen tevoksis. Omas luomisruavos Li Bai oppiu yhtistiä selgei nägemys konfutselaižuon muailmah huavehellizen daolaižuonke.
Li Bai ystävyi toizien merkiččijöin runoilijoinke, ezimerkikse Du Funke. Molembat runoilijat oldih nerokkahat da niidy ruvettih verdailemah. Li Bai kučutah romantiekakse, ga Du Fu realistakse.
Li Bai kuoli alkogoulimyrkytykseh. Runoilijan muistomerki sijaiččou Tz’an’-linnas. Li Bain kunnivokse nimitettih krateru Merkuries.
Li Bai tundietah Ezra Paundan ruadoloin, Gustav Maleran muuzikan da Hans Betgen kiännöksien periä.

Liberii:
Liberii, virrallizesti Liberien tazavaldu on valdivo Päivänlasku-Afriekas. Liberii on Päivänlasku-Afriekan köyhin valdivo. Päivänlaskus se rajoittuu Sierra-Leonenke, pohjazes Gvineanke, päivännouzus Kot-d’Ivuaranke. Piälinnu on Monorovii. Virralline kieli on anglien kieli. Muan pinduala 111 369 km². Rahvahan lugumiäry on 4 294 000 hengie.

Liedmajärvi:
Liedmajärvi () on pos'olku Mujejärven piiris Karjalan tazavallas Ven'al.
Se on Liedmajärven kyläkunnan haldivolline keskus.
Pos’olkas on škola da lapsienpäivykodi, kirjasto, muuzikkuškola, lapsien luomistaloi da kul’tuurukeskus.
2000-luvun allus pos’olkas rakendettih kirikkö.
Muantiedo.
Lähäl pos’olkua on samannimine raududorogustansii. Pos’olku sijoiččou 7 kilometrin piäs samannimizes järvespäi.
Histourii.
Pos’olku ruvettih rakendamah vuvvennu 1963 oraskuus. Enzimäzet koit oldih nellifatierahizet. Vuvvennu 1964 rakendettih kaheksafatierahizet koit. Vuvvennu 1964 sygyzyl pos’olkas avattih meččypunktu.
Nähtävykset.
Pos’olkas on Suuren voinan aigah tapettuloin Nevvostoliiton saldattoin kalmu.

Lieksa:
Lieksa on linnu Suomen Pohjas-Karjalas. Lieksas eläy 11 873 hengie.
Lieksan vahnu linnu Brahie (1653-1681, ruoč. Brahea) perustettih Vienan Karjalan kauppah niškoi.
Lieksan hierut.
Egyptinkorpi, Hattusaari, Hattuvaara, Höntönvaara, Hörhö, Jaakonvaara, Jamali, Jongunjoki, Kelvä, Kitsinvaara, Koli, Kontiovaara, Kuorajärvi, Kylänlahti, Lamminkylä, Lapalie, Louhivaara, Mätäsvaara, Märäjälahti, Nurmijärvi, Ohtavaara, Pankakoski, Pankajärvi, Puso, Romppala, Ruunaa, Saarivaara, Keträvaara, Savijärvi, Siikavaara, Sikovaara, Sokojärvi, Sokovaara, Surpeenvaara, Uusikylä, Varpanen, Vieki, Viensuu, Vuonisjärvi, Vuonislahti.

Lieksajärvi:
Lieksajärvi () on Karjalan tazavallan Muujärven piirin järvi, kudai sijoittuu Lieksanjoven alas.
Järven pinduala on 166 km², piduhus – 27 km, levevys – 11 km, randuviivan piduhus – 160 km. Sen keskisyvys on 8,6 m, syvin kohtu on 34 m.
Järven rannat ollah korgieloi da kivizii. Järves on 88 suardu, kudamien yhtehine pinduala on 13,4 km². Suurimat suaret ollah Kivatsar (2,47 km²) da Guselinšuari.
Järveh laskietahes Kolvas, Kil’kon, Pieningä. Järvespäi virduau Suulajoki. Täs kazvau kažl’ua.
Järves on riäpöidy, siigua, ahvendu, särgii, matikkua, haugii.
Järven luodehrannal on pos’olku Rebol’a.

Liete:
Liete () on Karjalan tazavallan Priäžän kanzallizen piirin Dessoilan kylän kylä.
Yhtehizet tijot.
Kylä sijaiččou Šotjärven rannal, Petroskoi-Suojärvi-linien Oktjabrskaja-raudutien Novije peski-stancien lähel.
Säilytetäh solduatan Galina Nikolajevna Mamontovan haudu. Mamontova kuoli vuvvennu 1942 Suomen da Nevvoston välil voinan aigua (1941-1944). 
Kyläs on luterilaine kirikkö da pravoslavnoi časounu.

Liečehtiedo:
Liečehtiedo on tiijollizen tiijon da praktiekallizien metodoin sistiemu, kudaman tarkoituksennu on tunnustua, parandua da estiä voimattomuksii.

Ligakuu:
Ligakuu on vuvven kymmenes kuu. Sidä enne on syvyskuu da sen jälles tulou kylmykuu.

Liha:
Liha on elätin luurangon lihasto razvanke da luunke (liha luul) libo ilmai luudu (luutoi liha).
Toiči lihakse sanotah erähien elättilöin sydämyksii - kieliöi, maksoi, počkii, aivoloi, syväimii, diafragmoi imi. Tavan mugah lihua käytetäh syömizenny.
Sana "liha" monis kul'tuurilois ei merkiče kaloin da merielättilöin lihua.
Suurin vuitti lihua, kuduadu rahvas syvväh, valmistetah žiivattufermoil. Syvvähgi tostu lihua (suurii da pienii meččyelattilöi, reptilieloi, amfiibieloi da muudu).
Lihan syömisarvo.
Suurin vuitti lihua on lihaksii, kudualois on nestetty (73-77%), proteinua (18-21%), lipidua (1-3%), ekstraktiivistu ainehtu (1,7-2% azotanke, 0,9-1,2% ilmai azottua), minerualuainehtu (0,8-1,0%).
Paiči lihaksii lihah kuuluu yhtistäi, razvu da hermokas kuvostu.
Ristikanzan syömizes liha on fosforan piäalgulähtö. Lihanke ristikanzan organizmah tullah mikroelementoi da vitamiinoi.
Lihan valmistamine.
Kaikkiedah muailmas valmistetah läs 53-54 miljonua tonnua lihua vuvves. Muailmas valmistetah läs 33,2 kiluo lihua vuvves yhteh ristikanzah näh. Jevroupas yhteh ristikanzah näh valmistetah läs 83,5 kiluo vuvves, Kitais - 29,4 kiluo, Danies - 326,9 kiluo, Bel'gies - 144,2 kiluo.
Enimyölleh valmistetah počinlihua, läs 39,1%. Toizel kohtal - siibikarjanliha - 29,3%, sit lehmänliha - 25,0%, lambahanliha - 4,8%, toizet lihalajit - 1,8%.

Lihtenštein:
Lihtenšteinan ruhtinaskundu on Päivänlasku-Jevroupan pieni valdivo (160 km²). Muan piälinnu on Vaduts. Päivännouzus Lihtenštein rajoittuu Avstrienke, päivänlaskus – Šveitsarienke. Nämmä valdivot ymbäröijäh Lihtenšteinan alovehtu.
Šveitsarii johtau Lihtenšteinan ulgopoliitiekkua da ruhtinaskunnal Šveitsarienke on tulli- da den’guliitto.
Valdivon rahvahan lugumiäry on 36 838 hengie. Valdivolline kieli on germuanien kieli.

Liipoilinduzet:
Liipoilinduzet (Lepidóptera Linnaeus, 1758 muinažugrets. λεπίς, part. λεπίδος — suomus da πτερόν — siibi) ollah böbökkien joukko, kudai muuttuu tävvelleh. Niilöin omaluaduine ominažus on suomusten sagei peite ezi- da tagasiibilöil. Liipoilinduzil on erilline imei suuapparattu hobotanke. Siibilöin muodo da väli ollah ylen kaikenluaduzii: 2 mm – 28 sm.
Net muututah tävvelleh. Se merkiččöy eri kauzii: jäiččy, toukku (sidä vie kučutah madoine), kukolku da imago. Toukku on madozenmuodoine. Sil on vähänkehitynnyöt mahajallat, jyrzii suuapparattu da puarnoit ruahnat, kuduat annetah šulkulangua, konzu ollah kosketuksis ilmanke.
Liipoilinduzet, kudamien jiännökset tietäh jurskois periodas algajen, nygöi ollah böbökkien joukko, kudamas on ylen äijy lajii – joukos on enämbi 158 000 lajii. Liipoilinduzet ollah kaikkiel manderehil, paiči Antarktiidua.

Liivin kieli:
Liivin kieli on uralilazen kieliperehen suomi-ugrilazeh kielijoukkuoh kuului baltiekku-suomelaine kieli.

Liivukana:
Liivukana ("Gallinula chloropus") on randukanoin heimoh kuului lindu.
Karjalankieline nimi.
Linnun karjalankieline nimi on täh artikkelih näh kiännetty suomenkielizes sanas "liejukana".
Kogo da nägö.
Piduhus: 27-31 cm<br>
Siibien agjuväli: 50-55 cm<br>
Paino: 190-490 kg

Limonuadu:
Limonuadu on magei alkogoulitoi juomine, puaksumbah guazanke. Se verestäy. Sidä luajitah limonas da vies (puaksumbah guazanke).
XVII-vuozisuan algajen limonuadannu kučuttih juomistu, kuduadu luajittih limonumehuspäi da vies. Sendäh sil on moine nimi ”Limonade” (): se tarkoittau ”limonanke”.
Vuonnu 1767 anglielaine hiimiekku Joseph Priestley luadi nasosan, kudai toi vieh guazua. Jacob Schweppe rubei luadimah moizii nasossoi zavodal. Sendäh enzimäine kompuanii, kudai luadi zavodal guazujuomizii, oli ”J. Schweppe & Co”. Tämän kompuanien perusti Jacob Schweppe da se rubei terväh luadimah vezilöi fruktu- da muarjusiruopoinke. Vuonnu 1833 limonuadas tuli enzimäine fruktuguazujuomine muailmas.
Limonuadan valmistamizekse käytetäh zuaharii, limonumehuu libo limonhappamehtu da vetty. Sen juomizen väri voi olla erilaine.

Litvu:
Litvu (lit. Lietuva) on Pohjas-Jevroupan valdivo. Viralline nimi on Litvan tazavaldu. Muan piälinnu on Vil'nus.
Se sijoittuu Baltiekkumeren päivännouzurannal. Pohjazes se rajoittuu Latvienke, liidehes – Valgo-Ven'anke, lounuas – Pol'šanke da Ven'an Kaliningradan alovehenke.
Valdivon pinduala on 65 301 km², rahvahan lugumiäry on 2 898 062 hengie.

Livanu:
Livanu (arab. لبنان‎), virallizesti Livanan tazavaldu (الجمهورية اللبنانية) on pieni valdivo Lähizes Päivännouzus. Se sijaiččou mägialovehes Välimeren päivännouzus rannas. Päivännouzus Livanu rajoittuu Sirienke, suves Izrailanke. Livanan rahvahan lugumiäry on läs 4 miljonua hengie. Muan pinduala on 10 452 km². Viralline kieli on arabien kieli.

Livii:
Livii, virrallizesti Livien valdivo on valdivo Pohjois-Afriekas Välimeren rannikos. Päivänlaskus se rajoittuu Alžiranke, luodehes Tunisanke, suves Čadanke da Nigeranke, liidehes Sudananke, päivännouzus Jegiptanke, pohjazes Välimerenke. Virralline kieli on arabien kieli. Piälinnu on Tripoli. Muan pinduala on 1 759 541 km². Rahvahan lugumiäry on 5 613 380 hengie.

Livvin näppäimistö:
Nygöi vie ei ole virallistu livvin näppäimistyö, ga ä, ö, č, š, ž kirjaimet ollah muijien kielien kirjaimikkolois, ezimerki eestin (viron) kieles.
Eestin näppäimistön azetandu Windowsas 7.
Tiä on kirjutettu kui azettua eestin näppäimistö Windowsas 7.

Ližmajärvi:
Ližmajärvi () on Suvi-Karjalan järvi Kondupohjan piiris.
Järven pinduala on 84,8 km², piduhus – 18,6 km, levevys – 9,4 km, randuviivan piduhus – 56 km. Sen keskisyvys on 4 m, syvin kohtu on 12 m.
Järven suurimat lahtet ollah Käppäsellänsuu, Vikšjärvensuu, Suvisuu.
Järves on läs 30 suardu, kudamien yhtehine pinduala on 19,2 km², suurimat suaret ollah Suuri, Senäg, Koštom.
Järven kauti vurduau Ližmajogi. Rannat ollah madaloi, da sie on meččii. Pohju on muvakas, randuozis se on kivine da čuuruine.
Järves kazvau kažl’ua. Sie löydyy riäpöidy, särgii, ahvendu, lahnua, siigua, haugii, kiiškoidu, matikkua.

Lohi:
Lohikalat () on kalasugu.

Lohijärvi:
Lohijärvi () on Karjalan tazavallan Onieganrannan piirin järvi.
Järven pinduala on 10,5 km² (suariloinke), piduhus – 6,7 km, levevys – 2,9 km, randuviivan piduhus – 22,1 km. Sen keskisyvys on 2,9 m, syvin kohtu on 7,5 m.
Järvespäi virduau Lohijogi. Järveh laskietahes Ilaksa-jogi, pienet ojat Perti, Petsi, Gaboja. Rannoil on havumeččii.
Pohju on šuorei da muvakas. Vien väri on muzavankeldaine, kudai muuttuu kezäl makzankarvazekse.
Järves kazvau karvukortehtu da šaraheiniä. Täs löydyy ahvendu, särgii, haugii, lahnua, kiiškoidu da matikkua.

Loimola:
Loimola () on Karjalan tazavallan Suojärven piirin pos'olku. Se on sežo raududorogustansii. Loimola on Loimolan kyläkunnan haldivolline keskus.
Muantiedo.
Pos'olku sujoittuu samannimizen joen rannal. Loimola-jogi ottau allun Loimolanjärves da virduau Tulemajogeh, kudai sit virduau Luadogan järveh.
Loimolan rahvahan lugumiäry.
Pos’olkas on Nevvostoliiton saldattoin (kuduat kuoldih v. 1941 – 1944 Nevvostoliiton da Suomen välizen voinan aigua) kalmu. Sežo sie on Nevvostoliiton muanivomiehen A.M. Kolesovan (1922 – 1978) kalmu.
Lähäl pos’olkua on histourielline kompleksu Kollasjärvi. Sidä luajittih Nevvostoliiton da Suomen välizil voinil (1939 – 1940 da 1941 – 1944) tapettuloin saldattoin mustokse.
Sežo lähäl pos’olkua sijoittuu Sulansuo, kudaman pinduala on 125, 1 gektuarua.
Loimolas enne oli luteransoin kirikkö, kudai ei säilynyh täh päiväh sah.

London:
London on Yhtistynnyön Kunigaskunnan (Suuren Britannien) piälinnu.
Histourii.
London on vahnu linnu.
Muantiedo.
London on sijoitunnuhes muan keskiozas. Linnas poikki virduau Temza (Thames)-jogi.
Linnan ozat.
Londonan suurembii rajonoi on London City. Sie eläy läs 8,3 miljonua hengie.
Virallizesti London jagavuu 32 aloveheh.
Karjalan tazavallaspäi Londonah on 5000 kilometrii.
Nähtävykset.
Londonas on äijy nähtäviä, ezim. Big Ben.

Louhen piirin linnoin da kylien luvettelo:

Louhi:
Louhi on pos’olku da haldivolline keskus Karjalan tazavallas Louhen piiris.
Muantiedo.
Se sijoittuu Karjalan pohjazes lambiloin keskes.
Ilmasto.
Pos’olkan ilmasto on lauhkei, täs on pitky talvi da ylen lyhyt da vilu kezä. Tuhukuun keskilämbötila on -12,2 °C, heinykuun keskilämbötila on +14,4 °C.
Vuvven keskilämbötila on 0,2 °C.
Histourii.
Se perustettih raududorogustansiennu vuonnu 1913, konzu rakendettih Murmanskan raudutiedy.
Kalevala-eeposan mugah Louhes eli Louhi-akku, Pohjolan emändy.
Jälgivuozinnu elokuun allus pietäh pos’olkan päiviä.
Kul’tuuru da opastundu.
Pos’olkas ruadau kul’tuurutaloi, lapsien luomisruavontaloi, kirjasto, lapsien kirjasto, musto- da kodialovehenmuzei, algu-, keski-, ildu- da muuzikkuškola.

Louhi (pos'olku):
Louhi on linnalaine pos'olku, Karjalan Louhen piirin haldivolline keskus. 
Muantiedo.
Se on Karjalan pohjazes, kus on äijy meččyjärvie. Suurin järvi on Kierettijärvi.
Ilmasto.
Talvi on pitky, kezä on ylen lyhyt da kylmy. Ilmastoh vaikutetah pohjaizet meret. Tuhukuun keskilämbötila on -12,2 gruadussua, heinykuun keskilämbötila on +14,4 gruadussua.
Vuvven keskilämbötila on 0,2 gruadussua.
Ilman verdualline kostevus on 78,7 %.
Tuulen keskivauhti on 3,2 m/s.
Histourii.
Louhi on perustettu vuonnu 1913 raudutieazemannu. Silaigua rakendettih Murmanskan raudutiedy.
Vuonnu 1926 Louhen kyläs algoi ruaduo Karjalan Tazavallan enzimäine eksperimentalline muatalovusazemu.
Vuonnu 1944 Louhen kylä sai linnalazen pos'olkan stuatusan.
Folklouran kerdomuksien mugah, Louhes eli Kalevala- eeposan Pohjan akku (Pohjolan emändy). 
Jälgivuozinnu elokuun allus pietäh pos'olkan päiviä. Vuozinnu 2007-2008 elokuun allus piettih Pohjan akale omistettu pruazniekku. Sen luadijoin mugah, Pohjolan emändy ei olluh vihaizennu syvätterihänny, ga oli hyvänny emändänny, kudai pidi huoldu oman rahvahan parembas ozas.

Louis Armstrong:
Louis Daniel Armstrong (4. elokuudu 1901 – 6. heinykuudu 1971) oli yhtysvaldulaine jazzpajattai da -trumpetistu. Hänet tunnetaan sežo nimil Satchmo da Pops.
Armstrong rodihes keyhis ololois New Orleansas. Storyvillen tansizualois da klubiloil soitettu blues da jazzmuuzikku rodih Armstrongale tuttavakse jo lapsuos. Vuvvennu 1968 menestysty sai Armstrongin yksi kaikkii tunnetumis pajolois, "What a Wonderful World". Se nouzi luvetteloloin n'okkah Britannies, no jäi Yhtysvallois ezmäi vähembäle huomivole.

Luadogu:
Luadogu (, ) on Jevroupan suurin da muailman 13. suurin magienvien järvi Ven'an luodehozas Leningruadan alovehel da Karjalan tazavallas. Karjalankannas eroittau järven Suomenlahtes.
Muantiedo.
Luadogan vezipinduala on 17700 neliökilometrii, piduhus 219 km da keskimiäräine levevys 100 da suurin levevys 130 km. Sen keskisyvys on 52 m. Syvin kohtu (225 metrii) on Valamoin suaren lähäl. Järven vezitilavus on 908 kubometrii. Järven pindu on vai nelli metrii merenpinnan yläpuolel. Luadogas on enämbi 500 suardu. Suurii suariloi ollah ezim. Riekkalansuari, Tulolansuari, Lungulansuari, Mančinsuari da Valamoi. Suaret ollah enimyölleh rannan lähäl. Järvi laskou Nevajoven kauti Suomenlahteh.
Luadogah laskijua suurii järvivezistölöi ollah luodehes Suomen puolelpäi Luadogah laskii Vuoksen vezistö da Ven'an koillizes Oniegujärvespäi virduaju Syvärin vezistö. Suvelpäi Ven'an puoles Luadogah laskou Olhavanjoven vezistö. Pienembii Suomen puolelpäi Luadogah virduajii vezistölöi ollah Hiitolanjoven, Kiteenjoven–Tohmajoven da Jänisjoven vezistöt. Karjalan tazavallas Luadogah virratah Tulemajogi, Videlenjogi, Miinalanjogi da Uuksunjogi. Leningradan alovehel Luadogah virratah pienembät jovet Naasianjogi, Lavajogi, Murjajogi, Seltikanjogi, Säsjogi da Vuolehenjogi.
Geologine histourii.
Luadogan nygöine lasku-uomu Neva-jogi muvvostui läs 3300 vuottu tagaperin (1350 eaa.). Enne sidä Luadogan viet laskiettih Suomenlahteh Karjalankannaksen poikki Heinjoven alovehel, ga muannouzemine, kudai Luadogan pohjasozis tapahtui teriämbäh migu suvipuolel, laski vähitelleh Luadogan pindua pohjazes da nosti sidä suves. Pinnannouzuh vaikutti vie Vuoksen uoman puhkemine Saimaah uvvekse laskureitikse lähäl Luadogan vahnan lasku-uoman suudu Karjalankannaksel läs 5700 vuottu tagaperin (3700-3800 eaa.), mi ližäi Luadogah virduajien vezilöin miäriä läs nelländeksel. .
Luondo.
Luadogas eläy enämbi 40 kalalajii da uhanalaine luadogann'orpu.
Histourii.
Viikingoin aigua 700-1100-luvul Luadogal oli suuri rouli Ruočin da muinas-Ven'an valdivoloin kehitykses. Sih aigah Luadogan randu oli enämbäl suvehpäi, migu nygöi. Sveanmuan Birkaspäi tulluot varjagit perustettih vuonnu 753 Luadogan suvirannikole Olhavanjoven lähistöle Ven'an kaikis vahnemban linnan Luadoganlinnan. Varjagit kučuttih linnua "Aldeigjuborg" libo Aldeigjun linnakse. 
Luadoganlinnan sijaičendu oli strategizesti ylen tärgei, sendäh gu sit on voinnuh vardoija viikingoin päivännouzureittii, kuduan kauti kauppualukset da saldattujoukot matkattih Baltiekkumerelpäi Konstantinopolih da Volgale.
Valamoin luostari perustettih keskiaijal Luadogan Valamoin suareh. Vie Konevičan suarel on ortodoksine manasteri.

Ludwig van Beethoven:
Ludwig van Beethoven (16. talvikuudu 1770 Bonn – 26. kevätkuudu 1827 Wien) oli germuanielaine säveldäi. Beethoven rodihes vähäzel kuurnis, ga sih huolimattah häi ruadoi eloksen loppussah.
Beethovenan vahnembat oldih viinanjuojii. Hänen tuatto oppi luadie omassah poijas Mozartan jyttysty lapsigeniedy da käski häbel jo nellivuodizennu soittua joga päiviä čuasučotal. Siiričikulgijat nähtih poiguraškan pianon vieres, toiči itkemäs väzymykses. Školas dorvarišat piettih Beethovenua rauhallizennu, no eristäytyjänny sego himottomannu opastuo. Sežo školan ulgopuolel häi oli ujo, pahoi hoijettu da ligahine. Lapsennu häi oli ozakas vai silloi, konzu hänet oli jätetty ičekseh, gul'aičemah libo kaččomah hänen vuiškalpäi lövvetyl teleskopal Siebengebirgie, kudai oli vuarujoukko Reinin toizel puolel. Nuori Ludwig ozutteli julgizesti enzimäzen kerran jo seiččievuodizennu.Täs ozutukses tuatto väitti poiguah kahtu vuottu nuorembakse, ku Ludwigan nerokkus luadis suuremban vaikutuksen. Beethoven sai iče tiediä dielos vaste 40-vuodizennu.
Beethovenan mielialat vaihteltih ravieh da hänel oli depressiedy. Beethovenan kuurnizuole on ezitetty sellityksii. Myöhembi on tutkittu, ku hänen tukan lyijypidohus oli kai sada kerdua normualii korgiembi. Lyijyy käytettih Beethovenan aijannu - tiedämättäh sen haittuvaikutuksis - daže liečehis da viinan magevuttamizes. Beethoven sai lyijyy sežo hänen voimattomuksien hoijoin aijannu. Lyijyn tiijetäh aiheuttajan mielialoin vaihtelendua, vuottamattomii uravuskohtavuksii da kai kuurnizuttu.
Hänen ner'os huolimattah Beethoven ei nikonzu olluh yhtenjyttyine muuzikan lapsigenii kui Mozart, da säveldämine oli hänele jygiembiä. Häi kohendeli omiidah sävellyksii alalleh da tavan mugah turvautui uvven luadimizes vahnoih idejoih. Hänel oli tavannu säveldiä moni tevostu yhtelaigua, hyvin vaihtelijas sego segavas ruadoymbäristös. Ozin hänen kuurnizuontäh häi kehitteli tevokset omassah mieles valmehekse. Beethovenan ruadovauhti oli ravei, eigo häi enimyölleh välittänyh ni huogavundas ni omas hyvinvoindas.

Lumatjärvi:
Lumatjärvi () on Kotkatjärven voulostih kuului kylä Anuksen piiris Karjalan tazavallas. Kotkatjärvespäi kyläh on läs 6 kilometrii matkua. Kyläs on roinnuhes kuulužu karjalaine kirjuttai Zinaida Dubinina.
Sijaičendu.
Kylä on sijoitunnuhes Lumatjärven suvirannikol.
Eläjät.
Vuonnu 2013 kyläs on elänyh 4 hengie.

Lumihanhi:
Lumihanhi ("Anser caerulescens") on lindu.
Kogo da nägö.
Piduhus: 66-84 cm<br>
Siibien agjuväli: 132-165 cm<br>
Paino: 132-165 kg

Lumivuaru:
Lumivuaru () on Karjalan tazavallan Lahdenpohjan piirin pos’olku. Se kuuluu
Miinalan kyläkundah. Pos’olkan kauti virduau Iijoki.
Histourii.
Lumivuaru kuului Suomen Viborgan gubernieh. Vuottu 1939 vaste Lumivuaras eli 5000 hengie.
Konzu algavui Talvivoinu, vuvven 1939 kylmykuun lopus, työnnettih Pohjas-Luadogan rahvahat pagoh. Talvivoinan jälles (1939 – 1940) aloveh kuului Nevvostoliittoh.
Nevvostoliiton da Suomen välizen voinan aigua (1941 – 1944) Lumivuaru otettih suomelazet saldatat, oza suomelastu rahvastu tuli järilleh evakuaciespäi. Vuvvennu 1944 Lumivuaru uvvessah kuului Nevvostoliittoh.
Nähtävykset.
Läs 500 metrin piäs pos’olkaspäi on luteransoin kirikkö, kudai ei rua. Se rakendettih arhitektoran Ilmari Launisan projektan mugah vuvvennu 1935.
Lähäl kirikkyö on 1939 – 1944 vuozien aigua tapettuloin suomelazien saldattoin kalmisto. Kirikös on mustopliittu, kudamal on kirjutettu tapettuloin suomelazien nimet.

Lumpenus:
Lumpenus ollah elaskoin heimoh kuului kalasugu.

Lungulansuari:
Lungulansuari on suari da kylä Luadogan koillisrannikol Salmin kunnallishallindoalovehel Pitkyrannan piiris Karjalan tazavallas Ven'al. Suari kuuluu Suomen Nevvostoliitole luovutettuloih alovehih. Lungulansuari sijaiččou ihan manderehen lähäl, kudamas sen eroittau kaijimbas kohtas jovenjyttyine Lungulanlahti. Suaren päivänlaskupuolel sijaiččou Mančinsuari. Lungulansuari on 16 kilometrua pitky da n. kolme kilometrua levei. Pinnanmuvvol suari on madalattavu. Manderehelpäi suarele vedäy pengertie. 
Histourii.
Enne tostu muailmanvoinua suari kuului Suomele palannu Salmin kundua. Suomele kuulujes suarel oli viizi kyliä da 1 250 eläjiä. Suurin kylis oli suaren pohjaspiäs sijainnuh Tiijal, kudamas oli n. 440 eläjiä vuvvennu 1939. Tiijalan pohjaspuolel sijaičči Lungul (280 eläjiä) da suvipuolel Perämua (100 eläjiä), Hiiva (260 eläjiä) dai pienet Hovin kylä da Hiivan kyläh kuulujaksi luvettu Varbazen kylä. Nygözin suarel on vaiku yksi, Lungulansuari-nimine kylä. Suaren eläjät tavattih ruadua enimyölleh muatalohuos da kalastukses.
Lungulansuaren päivänlaskupuoles sijainnuon Lungulan kylän pravoslavnoit ristikanzat kuuluttih Mančinsuaren prihodah da muu vuitti suaren eläjis Salmin pravoslavnoih prihodah. Suaren kai luterskoit ristikanzat kuuluttih Salmin luterskoih prihodah. Suarel oli kolme časounua: Hiivan, Lungulan da Perämuan kylis. Školua sežo oli kolme: Lungulas, Perämuas da Tiijalan Kotkuniemes. Ližäkse Lungulas oli tulliazemu da Tiijalas laivulaiduri, kudamas Sordavalan da Salmin välil kulgiennuot laivat azetuttih. 
Talvi- da jatkovoinu.
Lungulansuardu oli linnoitettu kezäl 1939, rakendajen sinne nelli puolistusliiniedu. Talvivoinan allus 29. marraskuuta 1939 aloitettih Lungulansuaren evakuiruičendu. Suurin vuitti evakuiruittih mašinoil Salmin kirikönkylän kauti päivänlaskuh da dostalit eläjis venehil Uuksalonpiäh. Lungulansuaren mandereheh yhtistäjän pengertien sildu räjäytettih 1. talvikuudu da Suomen puolistusväit myöstyttih Lungulansuarespäi Mančinsuareh 5. talvikuudu. Lungulansuaren pohjaspiän Suomi otti järilleh talvikuun 8. päivänny. Lungulansuaren pohjaspiä pyzyi Suomen hantuzis voinan loppussah, konzu siepäi pidi Moskovan rauhansobimuksen perustehel lähtie.
Jatkovoinas Suomi valdai suaren järilleh vuvvennu 1941, no sen pidi myöstyö siepäi vuvvennu 1944. Lopullizesti Suomi menetti suaren Parižan rauhas vuvvennu 1947.
Mustelendumatkal Lungulas käynyh endine ""Tundemattoman saldatan rykmenti"", Jalkaväkirykmentti 8 (JR 8), saneli matkal luajitus TV-programmas, ku starinan kuulužu syöksyvenehkohtavus, kudamas Rokka toravui enzi kerran Lammion kel, sijoittuu juuri Lungulah; veteruanat sanottih, ku paginas olii boju oli eräs jatkovoinan verizimbii da programman toimittai käyttigi nimie "Lungulan hirvei tappokohtu".

Luonontiedo Kirjalližusluvettelo:
Popova, N. S. Arifmetikan učebnikka : načalnoin školan enzimäzella klassalla varoin. Enzimäine čuasti. – Moskva : Učebno-pedagogičeskoi izdateljstva, 1937.
Popova, N. S. Arifmetikan učebnikka alguškolalla varoin : toine opassanda vuozi. Toine čuasti. – Moskva : Učebno-pedagogičeskoi izdateljstva, 1933.
Popova, N. S. Arifmetikan zaduačoin i upraznenjoin sbornikka : načaljnoin školan kolmannella klassalla varoin. Enzimäine čuasti. – Moskva : Učebno-pedagogičeskoi izdateljstva, 1937.
Tetjurev, V. A. Jestestvoznanja : učebnikka karielaziin načaljnoin školan kolmanella klassalla varoin. Enzimäne čuasti / kiändi A. A. Beljakov. - M. : Gosudarstvennoi učebno-pedagogičeskoi izdateljstva, 1937.
Березанская, Е. С. Арифметическолойн задуачойн и упражнениейн сборникка : неполнойн среднейн и среднейн школан : 5 классал / пер. В. Александров, Ф. Веселов. – Петрозаводск : Карельской государственной издательства, 1939.
Киселев, А. П. Алгебра : учебникка неполнойн среднейн и среднейн школиэн 6-8 классойл. Энзимяне чуасти. / пер. А. Ф. Ипатов. – Петрозаводск : Карельской государственной издательства, 1939.
Киселев, А. П. Арифметика : учебникка неполнойн среднейн и среднейн школиэн 5-л классал / переработайчи А. Я. Хинчин ; пер. С. А. Бородкин. – Петрозаводск : Карельской государственной издательства, 1939.
Киселев, А. П. Геометрия : Энзимяне чуасти. Планиметрия : учебникка неполнойн среднейн и среднейн школиэн 6-9 классойл / пер. С. Ф. Кузнецов. – Петрозаводск : Карельской государственной издательства, 1939.
Попова, Н. С. Арифметикан опастускнийга : алгушколуа варте 1-ста классуа варте. Энзимяне оза / пер. Ф. Г. Локкин. - Петрозаводск : Карельской государственной издательства, 1937.
Рыбкин, Н. Геометриян задуачойн сборникка. Энзимяне чуасти. Планиметрия : среднейн школан 6-9 классойл / пер. А. Ф. Ипатов. - Петрозаводск : Карельской государственной издательства, 1939.
Тетюрев, В. А. Естествознания : учебникка начальнойлойлла школилла 3 класса. Ч. 1 / кианди Е. Ф. Чугунова. – Петрозаводск : Карельской государственной издательства, 1938.
Тетюрев, В. А. Естествознания : учебникка начальнойн школан 4:лла классалла. Ч. 2 / киянди Е. Ф. Чугунова. – Петрозаводска : Карельской государственной издательства, 1938.
Тетюрев, В. А. Естествознание : учебникка начальнойн школан 3 классал. Ч. 1. – Петрозаводск : Карельской государственной издательства, 1939.
Фалеев, Г. И. Физика : учебникка неполнойн среднейн и среднейн школиэн 7-л классойл. Ч. 1 / Г. И. Фалеев, А. В. Перышкин ; пер. П. П., В. И. Даниев. – Петрозаводск : Карельской государственной издательства, 1939.
Фалеев, Г. И. Физика : учебникка неполнойн среднейн и среднейн школиэн 6-7 классойл. Ч. 1 / Г. И. Фалеев, А. В. Перышкин ; пер. Д. И. Попов. – Петрозаводск : Карельской государственной издательства, 1939.
Шапошников, Н. А. Алгебраическойлойн задуачойн сборникка : кески- и ваюа-кески школан 6-8 классойлла. Энзимяне чуасти / Н. А. Шапошников, Н. К. Вальцов ; киянди Ф. А. Чуккоев. - Петрозаводск: Карельской государственной издательства, 1938.

Luulajansaami:
Luulajansaami kieli on uralilazen kieliperehen suomi-ugrilazeh kielijoukkuoh kuului saamilaine kieli.

Luusalmi:
Luusalmi on Karjalan tazavallan Kalevalan kanzallizen piirin pos’olku. Se on Luusalmen kyläkunnan haldivolline keskus.
Se on nuori pos’olku, kudai perustettih v. 1962, konzu luajittih spluavanaloveh kahten järven rajal.
Muantiedo.
Luusalmi sijoittuu 75 kilometrin piäs Kalevalaspäi, kahten järven – Ala-Kuittijärven da Keski-Kuittijärven – rannal, kus on valgamo. Vezimatku Luusalmespäi Kalevalassah on 30 km.
Talovus.
Pos’olkas ruadau meččypunktu, meččyruadolaitos, kul’tuurutaloi, kirjasto, keskiškola, lapsienpäivykodi, feršalipunktu.
Gerbu.
Luuselmen gerbu hyväksyttih vuonnu 2011 pos’olkan 50-vuozipäivän mustokse. Täs ylähän da alahan on kaksi kolmekulmuviivatindu, kuduat merkitäh niemilöi sinizel tagaperäl, kudai kuvuau kaksi järvie – Keski- da Ala-Kuittijärvi. Kolmekulmuviivattimis on puuloi, järvilöis on kalua. Se tarkoittau, gu pos’olkan eläjien piäruavot ollah kalastus da meččyruado.
Kuulužat ristikanzat.
V. 1915 Luusalmes on roinnuhes kuulužu karjalaine kirjuttai Antti Timonen.

Lyhytn'okkuhanhi:
Lyhytn'okkuhanhi ("Anser brachyrhynchus") on lindu.
Kogo da nägö.
Piduhus: 61-76 cm<br>
Siibien agjuväli: 137-161 cm<br>
Paino: 2,8-3,5 kg

Läskelä:
Läskelä on Karjalan tazavallan Pitkänrannan piirin pos’olku. Se on Läskelän kyläkunnan haldivolline keskus.
Se sijoittuu Jänisjoven rannal, lähäl sidä kohtua, kus jogi laskehes Luadogah.
Pos’olkas on kirikkö.
Nähtävykset.
Pos’olkas on Suuren voinan aigua tapettuloin Nevvostoliiton saldattoin kalmu.

L’ošan päivy:
L’ošan päivy on karjalankieline kirju lapsile. Kirjan kirjuttajinnu ollah Ol’ga Muhorova da Irina Semakova. Kirju nägi päivänvalgien vuvvennu 2011 da sen ilmahpiästäjänny on Periodika-julguamo.
Kirjan luadijat.
”L’ošan päivy” on lapsile tarkoitettu kirju. Kirjas on kanzalliskielizen TV:n da Oma Mua -lehten toimittajan Ol’ga Muhorovan (Ognevan) kaksitostu runuo karjalan kielel. Joga runon vieres ollah noutat, ku lapset ei vai lugiettas runoloi, ga vie pajatettas niilöi. Muuzikan runoloih kirjutti muuzikan tutkii, folkloristu, Karjalan tazavallan taidoalan arvostettu ruadai Irina Semakova. 
Kirjan syväindö.
Kai runot ollah L’oša-brihaččuzes, hänen päivyruadolois da mielis. L’osal ollah omat dovarišat: pehmei kodii Mikki, kisit Poigen da Kitti, koiru Mutti, lindu Keldurindu, lehmy N’etkoi.
Joga lapsen päivy algavuu havačuttuu da lopeh muaman uinotuspajozeh. Nenga on L’ošan päivy -kirjasgi. 
[kirjalližus|L

L’uksemburgu:
L’uksemburgu (l’uksemb. Lëtzebuerg) on Päivänlasku-Jevroupan valdivo. Pohjazes da päivänlaskus se rajoittuu Bel’gienke, päivännouzus – Germuanienke, suves – Frantsienke. Se on syväinmuavaldivo (se ei ole meren rannal). Muan pinduala on 2 586,4 km². Se on yksi Jevroupan pienimis valdivolois. Rahvahan lugumiäry on 549 680 hengie (v. 2014).
Muan piälinnu on L’uksemburgu.

Maašjärvi:
Maašjärvi () on Karjalan tazavallan Onieganrannan piirin järvi.
Järven pinduala on 7,8 km² (suariloinke), piduhus – 3,9 km, levevys – 3,1 km, randuviivan piduhus – 12,5 km. Sen keskisyvys on 3,2 m, syvin kohtu on 5,9 m.
Järveh laskeh kolme piendy ojua. Järvi on pyöryžy. Päivännouzu- da pohjasrannat ollah kivizii, sie kazvau koivuu, leppiä da pihl’ajua. Suvi- da päivänlaskurannat ollah madaloi da suohizii.
Randupohju on kivine da čuuruine. Mudapohjua on 70% kogo pohjan pindualas. Vien väri on valpahanmaksankarvaine.
Järves kazvau karvukortehtu, vezilimoidu, čuloidu dmi. Sie löydyy ahvendu, särgii, haugii, kiiškoidu.

Madagaskar:
Madagaskaran tazavaldu on suarivaldivo Afrikan rannikos. Se sijaiččou Indien valdumeren Madagaskar-suarel. Pindualan mugah Madagaskar-suari on nelläs suurimis suarilois muailmas. Piälinnu on Antananarivu. Virrallizet kielet ollah frantsien da malagasien kielet. Muan pinduala on 587 041 km². Rahvahan lugumiäry on 12 238 914 hengie.

Magnii:
Magnii Mendelejevan sistiemallizen järjestyksen mugah on toizen joukon kolmanden periodan alguaineh. Sen atomunoumer on 12. Sidä merkitäh Mg (). Prostoi aineh magnii on kebjei, tavottu hobjankarvaine da valgei metallu. 
Lövvön histourii.
Alguainehen latinan nimi tuli muinazen linnan Magnezien nimespäi. Tämän Aazien linnan ymbäristöl on magnezitan varastuo.
Vuonnu 1808 anglielaine hiimiekku Hemfri Devi sai tiedämättömän metallan segasulattehen. Tädä metallua häi kuččui ”magneziekse”, kuduadu käytetäh nygöigi monilois mualois. Ven’al vuvves 1831 algajen käytetäh nimie ”magnii”.
Löydö luonnos.
Tädä alguainehtu on äijy muankuores da merivies. 

Maguamine:
Maguamine on tila, kudamas lekkumine da reaktsiet ulgomuailmah ollah rajoitunnuot, da aistiärsykkehet on enimyölleh salvattu tiedoižuospäi muga, ku tajundu rakenduu aivoloin syväimes roinnuhuon toiminnan varah.

Mahatma Gandhi:
Mohandas Karamchand Gandhi (2. ligakuudu 1869, Porbandar, Indii – 30. pakkaskuudu 1948, Uuzi Deli, Indii), tavan mugah kučuttu nimel Mahatma Gandhi oli Indien iččenäžysliikkehen johtai. Hänet tundietah vägivallattoman vastustandan kannattajannu da kehittäjänny.
Eloskerdu.
Gandhi rodivui bohatah hindupereheh Porbandaran linnas. Hänen pereh oli ylen uskondolline. 13-vuodehizennu Mohandas meni yhteh Kasturbainke. 19-vuodehizenny Gandhi lähti opastumah juristakse Londonah. Vuonnu 1893 häi lähti ruadamah Suvi-Afriekkah, kus häi enzikerran käytti vägivallattomua vastustandua. Häi tahtoi, gu Suvi-Afriekan indielazet suadas oigevukset. Gandhi kehoitti indielazii parandamah omii taboi da opastumah anglien kieldy.
Kuolendu.
30. pakkaskuudu v. 1948 hinduradikualu Nathuram Godse ambui Gandhin Birla Houses Uuzi Delis. Tappai pidi Ghandie viäränny Indien heikkovukses. Godse da hänen rikosozaniekku Narazan Apte suudittih kuolemah da kuaznittih. Tapandupaikas Birla Houses rodih vuvvennu 1984 muzei Ghandhi Smiriti. Gandhin tuhku juattih monih urnih, kudualoi työnnettih eri puolile Indiedy da toizile mualoile.
Musto.
Delis on Gandhin kanzalline muzei. Monis linnois on Mahatma Gandhin mustomerkit, ezimerkikse San Franciskas, Moskovas, Dušanbes, Minskas. Sežo monis mualois piästih ilmoih poštumarkat Gandhin kunnivokse.

Maido:
Maido on imettäjien nännilöispäi libo maidorauhnoispäi erittämy nestemäine aineh, kuduan tarkoitus on syöttiä imettävii.
Paginkieles tavan mugah maijol tarkoitetah lehmän maiduo. Lehmänmaijon ližäkse vie vuohen, lambahan da vezibuivolan maido ollah talovuon da einehellizesti merkittävii. Vie hevon, verbl'uudan da oslan maiduo on käytetty ihmissyömizenny.
Histourii.
Maiduo on säilytetty hapattamal maidohappobakteerieloin libo drožein avul hapanmaijokse. Maiduo käytettih jo enne vuottu 6500 eaa. Padoih jiännyöt orguanizet jiändehet tovistetah, gu lypsämine oli suosittu alovehil, kudualois lehmät oldih tavallizimbii migu lambahat da vuohet.
Maijon minerualuainehet.
Maijos on äijy minerualuainehtu, ezim.: kal’tsiedu, magniedu, kaliedu, fosforua, hluorua da rikkii.
Kal’tsii on maijon ylen tärgei aineh. Sidä maijos on 100 – 140 mg%. Sen miäry riippuu lehmän syömizes, rovus da vuvvenaijas. Kezäl maijos on vähembi kal’tsiedu, kui talvel.
Fosforua maijos on läs 74 – 130 mg%. Sen miäry riippuu lehmän syömizes da rovus.
Magniedu maijos on vähän: 12 – 14 mg%. Se on tärgei aineh.
Kaliedu maijos on läs 135 – 170 mg%, natriedu 30 – 77 mg%, hluorua on 90 – 120 mg%.
Maijon ominažuot.
Hyvä maido on ilmai šakšuu da hiudalehii. Sen väri on valgei.
Maijon maguh da hajuh vaikutetah lehmän rodu, tervehys, syömine, maijon säilytysolot dmi.
Maijon käyttämine.
Maiduo käytetäh erilazien pudroloin valmistamizes. Sidä ližätäh čuajuh da koufeih. Maijos luajitah äijy syömisty, ezim. juustuo, sliuhkoi, kannatestu, ruahtuo, r’aženkua, ruahtomaijonvetty, kefiirua, jogurtua, hapainmaiduo imi.
Mielenkiindozet faktat.
Äijien kanzoin starinois kuulužat jumalat juodih žiivattoin maiduo (ezim. Zevsua syötettih kozan maijol).
Vuonnu 1923 vägevy mies Bernard Manfadden kirjutti žurnualah kirjutuksen, kudamas häi kuččui vastelypsettyy maiduo tovvelizekse ”väin eleksiirakse”.

Maidovalas:
Maidovalas () on narvallazien hammasvalahien laji.
Ulgonägö.
Maidovalahan nahku on yhty värii. Vastesuavut yksilöt ollah muzavansinizet, yhtenvuotizet ollah harmuat, harmuahkot da valgosinizet. Yksilöt, kudamile on 3–5 vuottu, ollah valgiet.
Suurimmat uročut ollah 6 m piduhuttu da painetah 2 t. Emäčyt ollah pienemmät. Maidovalahan piä on pienehkö, «oččaine», ilmai n’okkua. Kaglan selgyranguluuhut ei yhtistytä, sendäh net elätit voijah kiändiä piät. Rinnanevät ollah pienet, piduliččuhizet. Selgyeviä ei ole, sendäh latinakse maidovalastu kučutah "Delphinapterus" – «Siivettömäkse del’finakse».
Leviemine.
Maidovalahat eletäh 50° da 80° p.l. välil, arktizis, Valgies, Beringovos, Ohotizes merilöis. Talviloil sidä voi vastata Balties meres.
Elämän taba da syömine.
Enimyölleh maidovalas syöy parvikalua (villakuorehtu, tr’oskua, jiämerenseitii, seldii, navuagua, kambalua, siijan da lohin lajii); ruakkoi da mol’uskoi.
Maidovalahat ei tavata sualistu, a imietäh sidä. Yhtes päiväs täyzi-igäine yksilö syöy läs 15 kg syömisty. Puaksuh, gu suaja syömisty, maidovalahat kävväh suurih jogiloih, ezim. Obih, Jenisejah, Lenah, Amurah.
Talvel maidovalahile on jygei. Net kuollah, konzu ukonlähtiet jiävytäh libo maidovalahien karju puuttuu jiäridah. Talvel valgei kondii meččuiččou maidovalahii ukonlähtilöin rinnal da suatetah čusviettomakse käbälil. Toinen maidovalahien vihaniekku on miekkuvalas.
Maidovalahat siirrytäh karjoil, kudamat ollah kahtu lajii. Yksi on joukot 1–3 täyzi-igäzis emäččylöis (arbaillen sizäris) da niilöin eriigähizis poigazis. Toine on joukot 8–16 täyzi-igäzis uroččulois. Toiči maidovalahat kerävytäh suurih karjoih sadois da tuhanzis yksikkölöis.
Maidovalahat ollah socializet elätit. Amerikkalazet kučutah niilöi merikanarilinnuikse ("sea canary") da ven’alazil on oma «möngyö maidovalahal» ("реветь белугой") frazeologizmu, sendäh gu elätit annetah äijy erilastu iändy. Tiedomiehet laskiettih läs 50 iändy (viheldys, vingeh, čiyčetys, kradžineh, mängeh, möngyh). Tädä paiči maidovalahat käytetäh «rungan da rožan kieldy».
Talovuon merkičys.
Käytetäh vaigu maidovalahien nahkua da razvuo. Kolmen viimizen vuozikymmenien aigah Ven’al suajah vaigu moni kymmendy yksikkyö Pohjazen da Loittozen Päivännouzun mualoin rahvahih, tutkimizeh da del’finuarioloih niškoi.
Maidovalas hyvin eläy vägivallas da sidä voijah harjaittua hyvin. Ruadau ristikanzan hyväkse: tuou laittehet čukeldujile, eččiy kadonnuzii vehkehii, snimaiččou videokameral.

Majai:
Majai (jogimajai) on puolivezine jyrzijöin joukkoh kuului elätti, se on yksi kahtes nygyaigazes majualoin perehen edustajas (yhtes Kanuadanmajuan kel, kuduadu enne piettih alalajinnu). Majai on Vahnan manderen suurin jyrzii da toine suurin jyrzii vezipočin jälles.
Ulgonägö.
Majai on suuri jyrzii, kudual on puolivezine eloikeino. Sen rungan piduhus on 1-1,3 m, korgevus — 35,5 sm, paino — 30-32 kiluo. Emäčyt ollah suurembi izäččylöi. Majai on madal elätti, sil ollah lyhetyt viizi -sormizet käbälät, tagakäbälät ollah äijiä vägevembi ezikäbälii. Sormien keskes ollah uijanduvälinahkazet. Kynnet ollah vägevät, lačetut. Tagakäbälän toine sormi on kaksišuaraine – sil elätti sugiu nahkua.
Majuan händy on airon jyttyine, äijäl lačettu ylähänpäi alahpäi, sen piduhus on läs 30 sm, levevys – 10-13 sm.
Majual on kaunis nahku - karhakot karvat, kudamien ual ollah turbiet pehmiet villat. Nahkan väri on kaštanan jyttyine libo maksankarvaine. Händy da käbälät ollah mustat.
Majual on erinomaine silmien da huulien rakendeh. Enzimäzen hyvyös se voi nähtä vies, toizen hyvyös – ruadua eduhambahil vies. Čukeldajes majual salbavutah huogaimet da kuulohovut. 
Leviendy.
Ennevahnas majai eli Jevroupan da Azien mečis, ga majualoin kovan mečästyksen periä mennyön vuozisuan allukse nämmii elättilöi jäi sinne ylen vähä.
Nygöi se eläy Jevroupan Skandinuavien mualois, Ronan jovensuus (Frantsii), El'ban jovenalal (Germuanii), Vislan jovenalal (Pol'šu), Ven'an Jevroupan ozan mečis da meččysteppialovehis sego Pohjazen Urualan tagan olijas alovehes.
Leviendy Karjalas.
Majai Karjalas eläy kaikkiel. Karjalas sidä on kahtu luaduu: jevrouppalaine da kanuadalaine. 
Majuan pellastamine Karjalas.
Karjalas XIX vuozisual majuat kallehen nahkan täh oldih läs kogonah hävitetty. Äski XX vuozisual, konzu ottavuttih elätin pellastamizeh, majuan lugu rubei kazvamah. Suomespäi suadih kanuadalaine majai, kunne majuadu piädykauti eloitettih 1930-luvul. Karjalan raja-alovehispäi (Voulogdan, Piiterin, Arhangelin alovehet) tuli jevrouppalaine majai. Azientiedäjien mugah täl aigua Karjalas tädä kahtu luaduu majuadu on läs 20 tuhattu. Eletäh net enimyölleh järvilöin, jogiloin, ojazien da peldo-ojien rannoil, kudamat ollah kazvoitunnuot ei korgiel tuhjožikol da lehtipuuloil. 
Majuan lugu Karjalas.
Majuan luguh pahasti vaikutetah suuret pedoelätit, semmite hukat, myös voimattomukset da syöjät. Majai on mečästyselätti, sendäh meččuičendua sežo voibi pidiä elätin luvun tazoittamizen faktorannu. Yhtelläh täl aigua tämä faktoru ei ole tiel mollembien majualoin luvule Karjalan tazavallas.
Eländytaba.
Majuat liikutah pimien aigah. Net ollah aktiivizet salvajat. Eletäh pezis, kudamat iče luajitah korgieloih randoih, libo ”mökkizis”, konzu ei sua kaivua peziä muah. Piäzy elätin pezäh vihaniekois pellastamizekse on ainos luajittu alemba vienpindua. Tarvittavan vezitazon pidämizekse majuat luajitah ojazile da joguzile plotinat da pietäh niidy kunnos, aijoinaijal kohendetah niilöi. Korgei vientazo avvuttau majualoile eloittua uuzii kohtii da uittua syömizii talvekse. 
Syöndy.
Majuat syvväh vaiku kazvisyömisty. Talvel, semmite suurien pakkazien aigah, net ei nosta vien pinnale, syvväh sygyzyl varattuu huavan, pajun da toizien puuloin vezua da kuordu. Kezäl majuan syömizien listu on äijiä suurembi. Majai syöy vihandoin kazviloin vezua da juurdu, niilöin joukos čuloi, šaraheiny, vačanrohto. 
Emä, ižä, poigoveh.
Majuat eletäh perehinneh. Pereheh kuuluu emä da ižä, menijän da mennyön vuvven poigoveh. Kolmevuodizet majuat ruvetah elämäh ičepiänneh da luajitah puarat. Tämän ližäkse net jätetäh oman endizen perehen eländyalovehen. 
Kiimuaigu.
Kiimuaigu majual algavuu talven lopus. Emän kohtu kestäy kolme puolenke kuudu. Keviän lopus – kezän allus se kandau kaksi-kuuzi poigastu, puaksumbah kolme-nelli. Vasterodivunnuzil poigazil on hyvä turki da net jo voijah uidua. Emä imettäy poigazii kaksi kuudu, yhtelläh jo kuunigäzet net opitah syvvä vihandua kazvii.

Makarov, Grigori Nikolajevič:
Grigorii Nikolajevič Makarov (1918 - 1972) – nevvostolaine tiedomies, filologu, etnougraffu, fennougristu, ven’a-karjalazen da karjala-ven’alazen (livvin murdehen) sanakniigan luadii.
Eloskerdu.
Rodivui 23. pakkaskuudu Sammatuksen kyläs Anuksen piiris karjalazeh pereheh. Sai korgeiškolaopastuksen, oli enzimäine sammatukselazis, ken sai korgeiškolaopastuksen. Loppi aspirantuuran, puolisti kandiduatan väitösruavon. Makarov ruadoi opastajannu, kanzallizien ilmoihpiästämölöin ylimiäräzenny korrespondentannu, Ven’an tiedoakadiemien Karjalan tiedokeskuksen Kielen, literatuuran da histourien instituutan tiedoruadajannu. Häi enämbän kahtukymmendy vuottu keräi da tutki karjalastu kielimaterjualua, piästi ilmah mondu tiedokirjutustu da kirjua. 
Bibliogruafii.
Sanakniigu jullattih Makarovan kuoltuu. Sanakniigu voibi löydiä pdf-formuatas Karjalan tiedokeskuksen Kielen, literatuuran da histourien instituutan saital: http://resources.krc.karelia.ru/illh/doc/redkie/makarov_dict_ocr.pdf 
Jälles Grigorii Makarovan kuolendua nägi päivänvalgien vie kolme kniigua, kudamien pohjannu on Makarovan kerätty materjualu. 

Makedounii:
Makedounii libo Makedounien tazavaldu on Liideh-Jevroupan valdivo, kudai sijoittuu Balkanan niemimual. Se on syväinmuavaldivo (se ei ole meren rannal). Rinnalolii Gretsii ei hyväksy Makedouniedu da kuččuu sen ”Skopje-tazavallakse”. Pohjazes se rajoittuu Kosovon tazavallanke da Serbienke, päivänlaskus – Albuanienke, suves – Gretsienke, päivännouzus – Bolguarienke.
Makedounien piälinnu on Skopje. Muan pinduala on 25 333 km². Rahvahan lugumiäry on 2 057 284 hengie.

Makrelli:
Makrelli ("Scomber scombrus") on makrelliloin heimoh kuului ahvenkala.

Makrellit:
Makrellit ("Scombridae") ollah ahvenkaloin lahkoh kuului kalaheimo.

Maksankarvaine:
Maksankarvaine väri aistitah, konzu nägösistieman piäozin ruskiele da ozittain vihandale valgole herkät tappisolut ollah aktiivizet.
Maksankarvastu mualii voibi luadie sevoittajen mihtah kelduruspakkoh sävyh mustua pigmentua. Televiizoran da tiedokonehen näytöl maksankarvastu nägyy silloi, konzu RGB-värivalgolois ruskei (R) ja vihandu (G) ollah valgoarvol, sanommo, 150 da 75, da sinine (B) on 0. Maksankarvazen mužavus rippuu suuresti sežo sen ymbäril olijan alovehen valgoastehes.

Mal'tu:
Mal'tu (mal't. da angl. Malta) libo Mal'tan tazavaldu (mal't. "Repubblika ta' Malta", angl. "Republic of Malta") on suarivaldivo Välimeres.
Valdivollizet kielet ollah mal'tan da anglien kielet.
Tazavallan piälinnu on Valletta. Muan pinduala on 316 km². Rahvahan lugumiäry on 429 344 hengie.

Malaizii:
Malaizii (malaiz. Malaysia) on valdivo Liideh-Azies. Malaizii on kahtes ozas, kuduat jagau Suvi-Kitain meri. Päivänlasku-Malaizii (perindölline nimi on Malaja) sijaiččou Malakka-niemimuan suvipuolizes da sen suarilois. Pohjazes Malaja rajoittuu Thaimuanke, merel Singapuranke da Indonezienke. Päivännouzu-Malaizii (perindölline nimi on Sabah da Saravak) sijaiččou Kalimantan-suaren pohjazes ozas da sen suarilois. Pohjazes se rajoittuu Bruneinke da suves Indonezienke, merel Filippinoinke. Malaizien piälinnu on Kuala-Lampur. Muan pinduala on 329 758 km². Rahvahan lugumiäry on 30 987 000 hengie.

Malavi:
Malavin tazavaldu (vuodessah 1964 Nyasaland) on valdivo Päivännouzu-Afriekas. Liidehes se rajoittuu Mozambikanke, päivänlaskus Zambienke, pohjazes Tanzanienke. Päivännouzuraja Mozambikanke fa Tanzanienke menöy Njasa-järven myöte. Virralline kieli on anglien kieli. Piälinnu on Lilongve. Muan pinduala on 118 494 km². Rahvahan lugumiäry on 16 777 547 hengie.

Maldiivat:
Maldiivat (mald.ދިވެހިރާއްޖެ) libo Maldiivoin tazavaldu (mald. ދިވެހިރާއްޖޭގެ ޖުމުހޫރިއްޔާ  raːɟɟeːge ɟumuhuːrijjaː) on valdivo Suvi-Azies. Maldiivat sijaitah Indien valdumeren atolois, kuduat ollah suvehpäi Indiespäi. Maldiivoin tazavallan piälinnu on Male. Muan pinduala on 298 km². Rahvahan lugumiäry on 341  256 hengie. Viralline kieli on maldiivoin kieli.

Mali:
Mali, virrallizesti Malin tazavaldu on valdivo Päivänlasku-Afriekas. Se on syväinmuavaldivo. Päivänlaskus se rajoittuu Senegalanke, pohjazes Mavritanienke da Alžiranke, päivännouzus Nigeranke, liidehes Burkina-Faso, suves Kot-d’Ivuaranke da Gvineanke. Virralline kieli on frantsien kieli. Piälinnu on Bamako. Muan pinduala on 1 249 192 km². Rahvahan lugumiäry on 15 968 882 hengie.

Malinavarakku:
Malinavarakku () on Karjalan tazavallan Louhen piirin pos’olku. Se on Malinavarakan kyläkunnan haldivolline keskus.
Pos’olku sijoittuu 25 kilometrin piäs pohjazeh Louhespäi.
Histourii.
Se perustettih 1920-luvul kaivospos’olkannu.
1930-luvul Braunkov V.K. avai suuren sl’udukaivoksen. Täs ruadoi muailman syvin sl’udukaivos.
Talovus.
2000-luvulpäi algajen pos’olkas salvattih kaivokset, sendäh gu loppiettih sl’udukaivamizen.

Manasteri:
Manasteri (grec. μοναστήριον "monastērion") on libo rakendus libo rakenduksien joukko, kus eläy uskonnolline kollektiivu. Manasterilois eletäh tarkoin siändölöin mugah sluužijen da kunnivoijen jumalii. Tavan mugah manasteris eletäh vaigu naizet libo miehet. Naispuolistu manasteras eläjiä kučutah "manuahin’u", miespuolistu – "manuahu".
Sanan alguperä.
Sana "manasteri" tulou grecien kielespäi da merkiččöy kohtua, kus ristikanzat eletäh yksin. Sen pohjannu ollah sanat "monos" ’yksin’ + "tērion" ’kohtu’. Allunperin kai hristianskoit manuahat elettih erakoinnu.

Mandariinusorzu:
Mandariinusorzu ("Aix galericulata") on lindu.
Kogo da nägö.
Piduhus: 41-49 cm<br>
Siibien agjuväli: 65-75 cm<br>
Paino: 444-500 g

Mansin kieli:
Mansin kieli (mansin kieleh "Маньси/Моаньсь") on uralilazen kieliperehen suomi-ugrilazeh kielijoukkuoh kuului ugrilaine kieli.

Mao Zedong:
Mao Zedong (26. talvikuudu 1893, Šaošan’ – 9. syvyskuudu 1976, Pekin) oli kitailaine poliitiekku, kommunistu, maolaižuon piäteourietikku.
Nuorennu Mao liityi Kitain kommunistizeh partieh. 1930-luvul Maos tuli Ts’ansin muakunnan kommunistizien alovehien johtai. Häi duumaičči, gu Kitaih niškoi pidäy luadie erinomaine kommunistine ideolougii. Mao johti kommunistat voittoh Kitain rahvahienvälizes voinas da 1. ligakuudu perusti Kitain rahvahan tazavallan. Kuolendassah Mao Zedong oli muan liderannu. Kitais händy kučuttih nimikse «Nelli suurdu»: «Suuri opettai, Suuri johtai, Suuri ylikomandiiru, Suuri rul’amies». Maon paginois da kirjutuksis kerätty muga sanottu Pieni ruskei kirju on arvosteluloin mugah muailman histourien painetuin tevos Biblien da Koranan jälgeh. Sendäh Mao on sežo muailman lugietuin poliittine kirjuttai.
Vuvven 1943 algajen kuolendassah Mao Zedong oli Kitain kompartien paginanvedäjänny da sežo vuozinnu 1954-1959 häi oli Kitain rahvahan tazavallan paginvedäjänny. Mao pidi monet kuulužat kampuanit, ezimerkikse «Suuri hyppy» da ”Kul’tuuran vallankumovus” (1966-1976), kudualoin periä kuoltih miljonoi hengie.
Mao Zedungan aigua Kitais piettih repressielöi, kudualoi kritikuittih monet valdukunnat. Sežo sil aigua oli Mao Zedongan hengikul’tu.

Marcel Proust:
Valentin-Louis-Georges-Eugène-Marcel Proust libo Marcel Proust (pʁust; 10. heinykuudu 1871 Auteuil Francii – 18. kylmykuudu 1922 Pariižu Francii) oli francielaine kirjailii. Hänen tunnetuin tevos on "À la recherche du temps perdu" ("Kavonnuttu aigua eččimäs").
Proust rodiihes Auteuilas lähäl Pariižua kuulužan liägärin da epidemiologan Achillle Adrien Proustan pereheh.
Seiččeiozahizen romuanan Kavonnuttu aigua eččimäs enzimäine painos piäzi ilmah vuozinnu 1913-1927. Romuanan enzimäizet nelli palua piästih ilmah Proustan eläjes. Kolme jälgimästy palua oldih läs valmehet kirjailijan kuolles, da net piästih ilmah Proustan kuoleman jälles hänen vellen toimitettunnu.

Marco Polo:
Marco Polo (1254 – 8. pakkaskuudu 1324) oli venetsielaine kauppumies da tutkimusmatkailii. Händy tunnetah hänen matkukerdomukses "Marco Polon matkat", kuduas häi sanelou omas matkas šulkutiedy pitkin Kiinah 1271. Kniigu on enzimäine jevroupalazen omih kogemuksih pohjah kirjutettu matkukniigu Kiinas. Marco Polon mugah häi terväh piäzi Kiinua sillozen mongoluhalliččijan Kublai-haanan suozivoh da luadii äijän matkua ymbäri liideh-Aazies.
Marco Polon sugu oli lähtözin Dalmatiaspäi, nygözes Horvatiespäi, sillozen Venetsien mualoilpäi. Polot muutettih Venetsieh da ruvettih kaupiččemah. Myöhembä Polot kaupittih tavaroi äijis kohtis ymbäri Välimerdy.
Muudu.
Marco Polon mugah on nimetty Marco Polon kanzoinväline lendoazemu Venetsies.
Aihies muijal.
Wp/olo

Marie Curie:
Marie Skłodowska-Curie (maʁi skwɔˈdɔfska-kyʁi, roindua myöte "Maria Salome Skłodowska" salɔˈmɛa skwɔˈdɔfska; 7. kylmykuudu 1867 – 4. heinykuudu 1934) oli pol’šalaine fiizikku (hänel oli sežo francien kanzalližus), hiimikku da Nobel-palkittu radivoaktivižuon tutkii.
Marie Curie sai juatun Nobelan fiiziekanpalkindon vuvvennu 1903 yhtes Pierre Curien kel. Marie Curie sai sežo Nobelan hiimienpalkindon vuvvennu 1911, Davy-medalan vuvvennu 1903 da Matteucci-medalan vuvvennu 1904.
Alguaineh curium on nimetty Marie da Pierre Curien mugah.

Marjatta Kurenniemi:
Lea Marjatta Kurenniemi (omua suguu Mikkola; 7. oraskuudu 1918 Helsinki – 14. kylmykuudu 2004 Taipalsaari). oli produktivnoi suomelaine lapsien- da nuorienkirjuttai.
Kurenniemi piäzi studentakse vuvvennu 1938 da opastui suomen kieldy Helsingin yliopistos. Kurenniemen enzimäine tevos oli vuvvennu 1946 ilmah piässyh suarnuromuanu "Pukke Punamuurahaisen seikkailut". Tunnetumbii Kurenniemen tevoksii ollah "Onneli da Anneli" -kniigat. Saara Cantellan ohjatut kinot "Onneli ja Anneli" (2014) da "Onnelin ja Annelin talvi" (2015) pohjavutah Kurenniemen kniigoih.
Kurenniemi sai Topelius-palkindon vuozinnu 1954, 1967 da 1987, valdivon kirjallizuspalkindon (Suomi) vuozinnu 1976 da 1981 da Pro Finlandia -medalin vuvvennu 1969. Lizäkse häi sai Tirlittan-palkindon vuvvennu 1999 da taijon valdivonpalkindon (Suomi) 2003.
Marjatta Kurenniemel da filosoufien douhturi Tauno Kurenniemel oli viizi lastu.
Tevoksii.
Onneli ja Anneli -sarju

Marjuvezi:
Marjuvezi libo morsu on Ven'an da Estounien perindölline guazutoi alkogoulitoi juomine.
Marjuvetty luajitah pohjazis meččymarjois, enimyölleh buolas da garbalos. ”Jevgeni Onegin”-romuanas muanitah buoluvetty, kuduadu suadih kuadajen vetty muarjoih. Vilulois podvualois astiet moizen vienke säilyttih kodvan. Moniloin retseptoin mugah morsua enzin keitetäh da sit viluskoitetah.
Zavodoil morsua luajitah tavan mugah hapannuzis mehulois, zuaharisiruopas da vies.

Mark Twain:
Mark Twain (tovelline nimi Samuel Langhorne Clemens; 30. kylmykuudu 1835, посёлок Флорида (англ.)русск., Миссури, США — 21. sulakuudu, Реддинг, Коннектикут, США)

Markkukagluhanhi:
Markkukagluhanhi ("Branta bernicula") on lindu.
Kogo da nägö.
Piduhus: 55-62 cm<br>
Siibien agjuväli: 105-117 cm<br>
Paino: 860 - 1250 g

Marky Ramone:
Marky Ramone (oigiel nimel Marc Bell, 15. heinykuudu 1956 New York, Yhtysvallat) oli Ramones-bändin barabuanistu vuozinnu 1978–1983 da 1987–1996. Marky yhtyi Ramonesah vuvvennu 1978 alguperäzen barabuanistu Tommy Ramonen lähtiettyy joukkovehespäi. Vuvvennu 1983 Marky eroitettih bändis hänen liijan algoholan käytön täh, no häi tuli järilleh vuvvennu 1987 Richie Ramonen lähtiettyy joukkovehespäi.
Enne Ramonesua Marc Bell luadi kaksi al'bomua Dust-nimizen hard rock -joukkovehen kel 1970-luvun allus. Vuvvennu 1977 häi soitti Richard Hell & the Voidoidsan al'bomal "Blank Generation".
Hän ruadoi sežo Misfits-bändin barabuanistannu vuozinnu 2001–2004. Ližäkse häi on soittanuh ezimerkikse joukkovehis
Marky Ramone And The Intruders, Marky Ramone & The SpeedKings da Osaka Popstar.
Hänet nimitettih Rock and Roll Hall of Fameh Ramones-joukkovehen jäzenenny vuvvennu 2002. Ližäkse häi sai Ramones-jäzenenny Grammy-palkindon eloksenruavos 2011.
Hänen kirjutettu kirju hänen elokseh näh piäzi ilmah pakkaskuus 2015.

Marokko:
Marokko libo Marokan kuningaskundu on valdivo Pohjois-Afriekas. Pohjazes se rajoittuu Välimerenke, päivänlaskus Atlantan valdumerenke. Gibraltaran salmi eroittau Marokon Jevroupas. Päivännouzus da liidehes Marokko rajoituuu Alžiranke, suves Päivänlasku-Saharanke. Virrallizet ollah tamazight da arabien kielet. Piälinnu on Rabat. Muan pinduala on 446 550 km². Rahvahan lugumiäry on 32 649 130 hengie.

Mars (planiettu):
Mars (simvolu: ) on päiväzensistieman planiettu. Päiväzes laskiettuu se on nel'l'äs päiväzensistieman planiettu. Planiettu on nimetty roumalazen mifolougien voinanjumalan Marsan mugah. Ruspakon Marsan läbimittu on läs puolet Muan läbimitas, da se on ristikanzale elinkelvotoi. Marsas on höyrynny, nestehenny da jiänny olijua vetty sego ylen ohut guazukehä, kuduas suurin oza on hiilidioksidua da loput enimyölleh azottua. Marsal on kaiken ližäkse ylen vilu. Marsal on kaksi piendy kuudu, Phobos da Deimos.
Marsal ei ole elaigua. Aijemba Marsan tulivuoriloin guazus sinne oli roinnuh tihei guazukehä, da silloi Marsal oli suurii merilöi. Nygözen Marsan pindu muistuttau Muan hiekkumuadu da Kuudu. Marsal on kruatteriloi, syvii alangoloi, kuivanuzii jovenuomii, peskud'uunua da pilvii. Marsua on tutkittu moneh kerdah. Tässäh todevuttamatoi lendo Marsah on yleine suunnittelun aihe.
Histourii.
Aijembat havaindot.
Jo ammui huomattih, gu Marsa on yksi taivahal liikkujis tähtilöis libo planietois. Enzimäzinny oldih muinazet jegiptalazet.
Giacomo Maraldi huomai planietan pyörivän 1600-luvun lopul da 1700-luvun allus. Maraldi ei olluh varmu, oldihgo planietan tummembat piirdehet oza planietan pindua, vai pilvimuodostelmii.
Enzimäzii aiga tarkoi kartoi oli piirretty vaste 1800-luvun loppupuolel. Johann Hieronymus Schröter oli piirdänyh Marsan kuvan 1700-luvun lopus da nägi planietan napalakit da erähii pinnan piirdehii. Hänen mieles planietan tummembat kohtat oldih pilvilöi.
Myöhembi tutkimus.
Vuonnu 1877 Asaph Hall löydi Marsan kuut Phoboksen ja Deimoksen, da samannu vuonnu italielaine tähtitiedäilii Giovanni Schiaparelli väitti, gu nägi kanualoi Marsan pinnal.
Veziihöyryy da kislorodua ečittih 1900-luvun allus Marsan guazukehäs, ga niidy ei lövvetty. 
NASAn vuvven 2015 syvyskuus ilmahpiässyön tutkimuksen mugah Marsan pinnal voit olla juoksevua vetty.
Fyyzizet ominažuot.
Pindu da geologii.
Kaugoputkel kačotunnu Marsal nävytäh tummembat da valgiembat alovehet (manderehet da meret) sego napalakit, kudamien kogo vaihtelehes vuvvenajan mugah. Tunnetuin Muaspäi nägyi pinnanmuodo on tummu Syrtis Major, kudai ollou tulivuoren tummembua ainehtu. Marsan pindu mustoittau ozakse Kuudu, ozakse Muadu. Pohjazel pallonpuoliskol on enimyölleh valgiembua endisty merenpohjua. Suuremban ozan Marsan suvipallonpuoliskos peitetäh kruatterit.
Avarusluotaimet löyttih Marsan pinnal suurii tulivuorii, kuadualois korgevin on Tharsiksan ylängön Olympus Mons da suurin Alba Patera. Se on enämbi 4000 km pitky, 200 km levei da erähis kohtis enämbi 9 km syvä notko Valles Marineris. Hellas da Argyre ollah suurembii muinazii törmävyskruatteriloi.
Planietan pinnal on virdanuh vetty.

Maršallansuaret:
Maršallansuaret libo Maršallansuariloin tazavaldu () on Tyynenmeren valdivo, kudai sijoittuu Mikronezies. Yhtysvallat avuttau Maršallansuarile den’gu- da puolistusdielolois (niilöil on den’gu- da puolistusliitto).
Päivänlaskus da lounuas se rajoittuu Mikronezien liittovaldivon alovehvezilöinke, suves – Kiribatin alovehvezilöinke, muulois ozis – Tyynenmeren neitrualizien vezialoinke. Randuviivan pitkevys on 370,4 km. Muan pinduala on 181,3 km². Rahvahan lugumiäry on 53 158 hengie (v. 2011). Piälinnu on Madžuro.

Matematiekku:
Sana matematiekku (grets. μαθηματικά, ’mathēmatiká’) tulou gretsien sanas μάθημα (máthēma), kudai tarkoittau tiijonalua, tieduo libo opastundua. Matematikkua merkiččii gretsienkieline sana μαθηματικός (mathematikós) tarkoittau ”himokas opastumah”.

Matematikku:
Matematikku on matematiekan tutkii da azientundii. Matematiekas opastunnuot ollah tavan mugah ruavos opastajannu, tutkijoinnu yliopistolois, it-alal libo tevolližuon palvelukses, ezimerkikse strahouhkumatematikkannu strahouhkuyhtivölöis. Puhtahat matematikat pyrritäh kehittämäh uuttu matematiekkua aijemban pohjale, ku tovendajat matematikat luajitah matemuatillizii malliloi käytändön probliemois da tutkitah nenga suaduloi malliloi. Mainittavu vuitti matematiekkua yliopistos opastunnuzis ruatah školis opastujinnu. 

Matrossu:
Matrossu on pos’olku Karjalan tazavallas Priäžän kanzallizes piiris. Se on Matrosan kyläkunnan haldivolline keskus.
Se sijoittuu 28 kilometrin piäs Petroskoispäi päivänlaskuh. Pos’olkas on voinal (1941 – 1945) tapettuloin Nevvostoliiton saldattoin kalmu. 
Pos’olku perustettih vuonnu 1929, konzu täs rakendettih tazavallan enzimäine Matrosan meččypunktu. Nygöi sidä ei ole. Kylännevvosto roih 5. pakkaskuudu v. 1932. Enne Matrosas eli suomelazii, kuduat muutettih täh Kanadaspäi.
Matrosan rahvahan lugumiäry.
Vuonnu 1905 pos’olkas eli 14 hengie.
Pos’olkas on škola. Vie täs on Tazavallan mielitaudibol’ničču (920 koikkua). Se avattih vuonnu 1986. Se on suurin mielitaudibol’ničču Karjalan tazavallas.

Matsuo Bashō:
Matsuo Bashō (, tavan mugah vaiku Bashō, 1644, Ueno – 28. kylmykuudu 1694, Osaka Japounii) oli Edo-kavven Japounien kuulužin runoilii. Hänen eläjes händy tunnettih hänen "haikai no renga" -runotevoksis, no tänäpäi häi on tunnustettu lyhyön da selgien haiku-runohuon muasterikse.
Bashō ruadoi opastajannu, no hylgäi linnalazen eloksen da gul'aičči ymbäri muadu päivänlaskuh, päivännouzuh da loitos pohjazeh ku suaha innoitustu kirjutuksih.
Bashō voimatui da kuoli 50-vuodehizennu hänen opastujien ymmärdettynny. Hänen jälgimäine voimattomuon aigah mustoh kirjattu runo oli:

Mavriki:
Mavriki, virrallizesti Mavrikin tazavaldu on suarivaldivo Päivännouzu-Afriekas. Se sijaiččou Indien valdumeren lounasozas. Valdivoh kuulutah Maskarenoin suariston suurin Mavriki-suari, Kargados-Karahos-suaristo, Alagelan suaret da monet pienet suaret. Piälinnu on Port Louis, kudai sijaiččou Mavrikin suarel. Muan pinduala on 2040 km². Rahvahan lugumiäry on 1 295 789 hengie.

Mavritanii:
Mavritanii libo Mavritanien islamilaine tazavaldu on valdivo Päivänlasku-Afriekas. Päivänlaskus se rajoittuu Atlantan valdumerenke, luodehes Päivänlasku-Saharanke, lounuas Senegalanke, koillizes Alžiranke, suves da päivännouzus Malinke. Virrallizet kielet ollah arabien da frantsien kielet. Piälinnu on Nuakšot. Muan pinduala on 1 030 700 km². Rahvahan lugumiäry on 3 359 185 hengie.

Max Plank:
Maks Karl Ernst L’udvig Plank (; 23. sulakuudu 1858 Kil’, Germuanii – 4. ligakuudu 1947 Göttingen, Germuanii) – germuanilaine fizikku-teoretiekku, kvantufiziekan perustai, Nobel’-palkindon suaju (1918). Prussien tiedoakademien ozanottai (1894) da monien ulgomualazien tiedoseuroin da tiedoakademieloin ozanottai. Mondu vuottu Plank oli germuanilazen tiijon johtajannu.
Plank tutkii termodinamiekkua, lämbösuvastustu, kvantuteouriedu, optikkua. Termodinnamiekan tostu zakonua Plank miäritti entroupien kazvamizen perustehennu da käytti sidä fiziekan hiimien erilazien ruadoloin laskemizeh niškoi. Termodinamiekkua da sähködinamiekkua käyttäjen häi tutkii tazastu lämbösuvastustu. Plank keksi Plankan formulan da sellitti energien da tevon kvantoi, mi avvutti kehittiä kvantufiziekkua. Plank enzimäzenny kirjoitti rel’ativizen yksikön dinamiekan uravnieniet. Sežo häi tutkii fuazutilan struktuuran probliemua da kavantusistiemoin statistiekallistu mehaniekkua. Monet ruavot koskietah tiijön histouriellizien, metodoluogiellizien da filosoufiellizien aspektoi. Tiijönfilosoufies hänet mustetah muga sanotus Plankan perustehes. Sen mugah vahnembat tiedomiehet vähembi hyväksytäh uutuu tieduo miguy nuorembat.
Plankan johtol monet kuulužat tiedomiehet aloittih omua virgua, ezimerkikse Maks Abragam, Maks fon Laue, Morits Šlik, Ernst Lamia, Valter Bote da muut. Omien luvendoloin mugah Plank kirjoitti mondu opastuskniigua.

Maču Pikču:
Maču Pikču (kečuakse Machu Pikchu, «vahnu vuori» libo «mäin piä») on muinaine inkulinnu Perus Suvi-Ameriekas. Vuvven 2007 Maču Pikčus rodih Unescon muailnanperindöobjektu.
Sijoitandu da rakendukset.
Maču Pikčus sijaiččou 2 430 metrin korgevuos troppizen vuoristomečän keskel. Linnu sijaiččou lähäl Urubamba-joven alangos Inkuvaldukunnan Kusko-piälinnua. Sie on temppelilöi, halliččijandvorču, eländykodii da aittoi. Kaikkien ylembänny on Intin libo päiväzen temppeli. Maču Pikčus on läs 200 rakendustu. Linnas da sen ymbäristös eläy läs 1200 hengie, piädielos naizii, lapsii da pappiloi.
Histourii.
Maču Pikčus srojimine algoi läs vuvvennu 1440. Inkuhalliččii Pakačutek nosti linnan Päiväzen kul’tan toimiloih niškoi. Linnale pidi olla valloittamatoi, sendäh gu se sijaiččou ymbäri pal’l’ahan kallivon da rotkoiloin. Ga vuvvennu 1572 inkat hyllättih linnan espuanilazile. Hylgiämizen jälgeh linnu unohtui kodvakse. Enzimäine tundiettu Maču Pikčuh käynnyh ulgomualaine oli yhtysvaldaine Hiram Bingham 24. heinykuudu 1911. Bingham kirjoitti Maču Pikčus tevoksen da vei siepäi kodimuan muzieloih erillizii ezinehii. National Geographic luadi Maču Pikčus erikoisnoumeran sulakuus 1913, da linnu sai muailman kuulužuon.
Turizmu.
Maču Pikču on yksi Suvi-Ameriekas tärgiemis arheolougiellizis keskuksis da se on ylen tindiettu turistuobjektu Perus. Joga vuottu Maču Pikčuh kävyy 400 000 turistua da niilöin miäry kazvau. Unescon mugah nengoine suuri turistumiäry varaittau kohtan säilymizeh.

Mašin:
Nygyaigaine mašin on tehty 15-20 tuhandes čuastis, kudualois 150-300 ollah tärgevimat da kallehembat.
On olemas hengimašin, gruuzumašin, avtoubussu, trolleibussu. Traktoru da motosiklu ei olla mašinua.
Mašinoin lajittelu.
Hengimašin on mašin, kuduan massu on vähembi 3500 kiluo da sie on 1-8 (yhtes mašinohjuajanke) da sil suau vediä matkutavaroi. Hengimašinat voijah olla salvatun kuzovanke (sedanu, limuzinu, kupe, hetčbeku, universualu, furgonu da pikkuavtoubussu) da kuzovanke, kuduan yläozan suau ottua iäre (kabriolettu, rodsteru, lando da faetonu).
Gruuzumašin (gruzoviekku) on mašin, kuduas vietäh gruuzoi.
Suuri gruuzumašin (fura, avtopojezdu) on mašin, kuduan massu on 12 tonnua da levevys on enämbi 2,5 metrua.
Vnedorožniekku on mašin, kudual suau ajua kaikien lajin dorogoil, niilöin joukos kivittämättömäl muadorogal. Vnedorožniekal on surembi klirenssu.
Baggi on kebjei vnedorožniekku hiekal ajandan niškoi.
Pikappu on gruuzu-matkustajan mašin, kudual on avvattu platformu gruuzan niškoi. Sen gruuzannostamizen kygy on 150-4500 kiluo.
Sportumašin on mašin, kudual voi ajua täytty vauhtii, sil on vägevy motor.
Kilbumašin - mašin, kudai on luajittu avtokilbailun niškoi.
Avtobussu - mašin, kudai on luajittu 8 libo enämbän matkustajan viendän nškoi. Se ei ole trolleibussu.
Trolleibussu - mašin, kudai on luajittu 8 libo enämbän matkustajan viendän nškoi. Se ajau sähkön avul.

Mehu:
Mehu on juomine, kuduadu luajitah kypsis fruktois libo kazvoksis. Ga on vie olemas mehuloi, kuduat suajah erilazien heinien korzilois, juurilois da lehtilöispäi (ezim. mehu selderin korziloispäi). Mehuu juvvah läs kaikkies mualois.
Mehuloi juatah kolmeh lajih:
Fruktumehut säilytetäh kaikkii vitamiinoi da minerualusuolii.
Net voijah olla:
Muarjumehulois on äijy einehellisty ainehtu da vitamiinoi.
Net voijah olla:
Kazvosmehut säilytetäh kaikkii vitamiinoi da minerualusuolii.
Net voijah olla:
On vie olemas puumehuloi, ezim.:

Meksikku:
Meksikku (), viralline nimi on Meksikan Yhtistynnyöt Valdivot (), on valdivo Pohjas-Amerikas. Pohjazes se rajoittuu Amerikan Yhtistynnyölöin Valdivoloinke, liidehes – Belizan da Gvatemalan kel, päivänlaskus ollah Kalifornien lahti da Tyyni valdumeri, päivännouzus Meksikan randoi pestäh Meksikan lahten da Kariban meren viet.
Muan pinduala on 1 972  550 km². Rahvahan lugumiäry on 121 005  815 hengie (2015). Piälinnu on Mehiko. Viralline kieli on ispanien.

Meriahven:
Meriahven ("Dicentrarchus labrax") on kala.

Meriahvenet:
Meriahvenet ("Moronidae") ollah ahvenkaloin lahkoh kuului kalaheimo.

Merihanhi:
Merihanhi ("Anser anser") on lindu.
Kogo da nägö.
Piduhus: 74-84 cm<br>
Siibien agjuväli: 150-170 cm<br>
Paino: 3-4,2 kg

Merilohi:
Merilohi (atlantiekanlohi, järvilohi) () on lohirovun kala.
Sen piduhus voi olla 1,5 metrii, paino – 43 kiluo. Elaijan suurin aigu on 13 vuottu. Eläy Atlantiekan valdumeren pohjazes ozas. Lohi kudou Portugalien, Ispanien, Barencin meren jogilois. 
Lohi eläy Ven’an Kuolan niemimuan sego Karjalan järvilöis – Imandras, Ylä-Kuittijärves, Keski-Kuittijärves, Ala-Kuittijärves, Nuokkijärves, Kamennoje-järves, Uikujärves, Seesjärves, Sandaljärves, Jänisjärves, Oniegas, Luadogas; Jevroupas – Norviegies, Ruočis, Suomes.
Lohikaloin olenduala on suuri. Se eläy Atlantiekan valdumeren pohjazes ozas sego Pohjazen jiämeren päivänlaskupuoles. 
Lohtu on Jevroupan rannikon suves Portugaliessah, koillizes – Karajogessah. Lohtu on Ven'an Murmanskan rannikon da Vienan meren jogilois, Pečoras, Baltien meren jogilois. Lohi hyvin kazvau meres, kus syöy kil'kukalua, salattii, seldii, kuor'oidu da tuulenkalua.
Lohi kudou jogilois. Sen kudupaikat ollah joven ylä- da keskiagjoin koskiloil. Atlantiekanlohen suurimbat luondokudupaikat ollah Šuojun joves, Umbajoves, Nivajoves da Kemijoves.
Merilohi voi olla rahvahan kazvattamizen objektannu.

Meritedri:
Meritedri ("Melanitta nigra") on sorzien heimoh kuului lindu.
Muut nimet.
Linduu kučutah sežo nämmil nimil:
Kogo da nägö.
Piduhus: 44-54 cm<br>
Siibien agjuväli: 70-84 cm<br>
Paino: 560-950 g

Merkurius:
Merkurius on päiväzensistieman planiettu.

Meänkieli:
Meänkieli on yksi suomen kielen murdehis. Ruočis se on yksi vähembistökielis.
Meänkieli da suomen kieli.
Mejänkieles on äijy sanua, kuduadu nygöi ei ole suomen kieles, libo tuli sih vuvven 1809 jälles. Meänkieles on enämbi ruočin sego saamelazien laihinsanua suomen kieleh verraten. Meänkielen fonolougii, morfolougii sego virkehoppi sežo erotah suomen kieliopis. Ga äijiä meänkielen eroitussanua on suomen kielen peräpohjalazis murdehis.
Jälgivuozinnu meänkieldy pietäh Ruočis erillizenny kielenny sen periä, gu se äijäl eruou suomen kieles. Ga Suomes sidä pietäh suomen kielen murdehennu.
Histourien tiijot.
12. vuozisuas algajen Tornionlaakson alovehes ruvettih elämäh suomelazet Itä- da Länsi-Suomespäi. Vuonnu 1809, konzu Suomi liitettih Ven'ah, Tornionjogii myö menii raja jagoi Tornionlaakson kahteh ozah.
Vuonnu 1888 oli hyväksytty se piätös, kuduan mugah školis opastettih vaigu ruočin kieldy. Vuonnu 1957 voimah astui käsky, kudaman mugah niken ei voi kieldiä lapsii suomen kielel pagizemas. Sendäh gi äijät Tornionlaakson eläjät paistih ruočikse ku muamankielel, ga ei voidu lugie eigo kirjuttua suomekse. Opastajien mugah, lapsile olis kebjiembi opastuo ruočin kieleh, gu hyö parembi tiettäs muamankieldy. Ga äijät oldih tostu mieldy. Sendäh gi enne vuozii 1970 Tornionlaakson eläjil ei olluh omua kirjukieldy.
Nygyaigaine meänkieli.
Vuvven 2002 sulakuus algajen meänkieli on yhtenny viijes vähembistökieles Ruočis. Sil paistah Jällivaaras, Haaparannas, Kiirunas, Pajalas da Ylitornios. Ga kielen uudeh stuatussah huolimattah, vai 50 % virgumiesty tiedäy hyvin suomen paginkieldy libo meänkieldy.
Enin oza heis eläy Norrbottenas. Meänkielel pagizijoin miäry on 40-70 tuhattu hengie. Sen lizäkse äijät pohjazen Ruočin rahvas vähäzel paistah tädä kieldy. 
Vuozis 1980 algajen oli kirjutettu äijän meänkielen opastuskniigua, meänkielekse kiännettih Biblii. Nygöi täl kielel valmistetah erähii televiidien lähetyksii. Meänkieldy opastetah Tukholman, Luulajan sego Uumajan yliopistolois. Meänkieli säilyy da kehittyy iččenäzenny kielenny. 

Mečoi:
Mečoi – () on peldokanoin rodukunnan, kanoin lajin suuri lindu.
Yhtehine tiedo.
Mečoi on suurin tedrilöin rovus. Toizien tedrilöin linduloin verraten mečoil on pyöryžy händy da pitkät höyhenet kulkus. Se eläy Jevrazien havu-, sega- da lehtimečis.
Ulgonägö.
Mečoi (ižäččy) voibi olla 110 sm da vie suurembi. Siibilöin väli on 1,4 metrii, massu on 4,1-6,5 kg. Koppali (emäččy) on pienembi, sen massu on 2 kg. Mečoi da koppali ollah eri värii: mečoin piä da kulku ollah mustat, kulkun tagapuoli on harmai mustien tačmoinke, ezipuoli on mustanharmai. Selgy on mustahko, maksankarvazien da harmualoin tačmoinke. Kubu on mustu vihandanmetallanläpetyksenke, rindu on vihandanteräsravvan värii, alapuolel ollah harmuat da valgiet tačmat. Siivet ollah maksankarvazet. Händy on mustu valgien tačmoinke. Alastoi nahku silmällyö on kirkahanruskei, n’okku on valgienruskei. Koppali on pienembi. Sen väri on kirkahambi (keldazien, ruskieloin, valgien junoloinke). Kulku, siiven kiännys da yläpuoli ollah ruostunnuonruskiet.
Syöndy.
Tavel mečoi da koppali syvväh pedäjän havvuu, kezäl – siemendy, muarjua, böbökkiä, heinykazvii. 
Kiimuaigu.
Keviän tulduu linduloil algavuu kiimuaigu. Se jatkuu oraskuun puolivälissäh. Linduloin kiimukohtu on ainos sama. Koppali pezoittuu meččäh kiimukohtan lähäle. Se haudou 5-11 poigastu. Havvondah menöy läs nelliä nedälii. Kai poijat roitah yhtel aigua, toine toizele peräh, suutkien aloh. 
Mečoin da koppalin lugu Karjalas.
Mečoidu da koppalii on kaikis Karjalan mečis.Mečoin da koppalin lugu vaihteleh Karjalas. Sille vijannu ollah mečästäjät da pahat siät poigazien havvonduaigah.
Mečoi on kallis mečästyslindy. Karjalas vuvvennu 2014 oli läs 50 tuhattu tädä linduu.

Meččy:
Meččy on ekosistiemu, biotoppu, kuduadu perustetah puurungozet kazvokset. Meččy on luonnon piäoza. Sil voi olla eri merkičukset: meččy on biosferan oza libo puuistutukset. Muan mečän pinduala on 38 miljonua km². Sen 7% istutti ristikanzu. Puoli meččyalovehes on troppine meččy.
Meččy ekosistiemannu.
Meččy on yhtyssistiemu. Sih kuulutah elävät organizmat da ilmu, muaperä, vezi. Paiči puuloi meččykazvistoh kuulutah heinät, sammalet, sienet da grivat, liivat da jägälät. Energian da ainehien virdu kierdäy ekosistiemas perustajen ymbärikierron da yhtistäjen yhteh kai luonnon komponentat.
Puuistutukset.
Puuistutus on yksiluaduine meččyaloveh, kudai eruou toizis kazviston tavan mugah, kuduan piäkomponentannu on puusto. Sežo puuistutukset erotah toizis alguperän, ijän libo muvvon mugah. Piäero on korgeirungozien da madalrungozien puuistutuksien välil. On olemas sežo suojameččyistutukset, kuduat suojellah kuivuos, vezi- da tuulierozies.
Levittämine.
Kohtis, kudualois on pyzyi puuloin kazvo, kazvau meččy. Piäfaktoru, kudai vaikuttau mečän kazvamizeh on vihmumiäry (vähin miäry on 200 mm vuvves). Toizet faktorat, ezimerkikse, lämminmiäry da muaperän yhtisteh vaikutetah vaigu kazvilajih.
Mečän lajittelu
On olemas moni mečän lajittelua: alguperän, kunnon, levitändykohtan, ijän mugah dmi. Meččy voi olla harvu libo yhtistynnyh, alguperäine libo uvvessah istutettu. Nygöi suurin oza mečäs on luonnolline meččy.

Meččyhanhi:
Meččyhanhi ("Anser fabalis") on lindu.
Kogo da nägö.
Piduhus: 68-88 cm<br>
Siibien agjuväli: 140-175 cm<br>
Paino: 3-3,6 kg

Meččykana:
Meččykana on tedriroduhine lindu. Talvel se on valgei, kezäl – keldazettavah-muzavanruskei. Ižäččylöil silmien piäl on leviet ruskiet kulmat. Talvel linduloin sorkien sormis on enämbi höyhendy, mi auttau niilöile liikkuo lundu myö. Emämeččykana voi painua puolikiluo, ižä – 700 grammua. Nämmä linnut terväh juostah. 
Leviendy Karjalas.
Meččykanua on kogo Karjalan tazavallas, yhtelläh enämbi linduu on pohjaspiirilöis. Meččykana suvaiččou sammaldunnuzii suoloi, kus kazvau pajuu, koivuu da piendy pedäjiä. 
Syöndy.
Talvel meččykanat eletäh parvittain da konzu on lundu, vietetäh yöt lumes. Sil aigua linnut syvväh pajun, koivun da pedäjän lehtenkandua da vezua. Ku löyttäneh muarjua libo muarjutuhjoloin oksua da lehtie, syvväh niidygi. 
Kiimuaigu.
Keviäl meččykanal, kui toizil tedrilinduloil, on kiimuaigu. Sen aigah linnut löytäh ičele puaran da joga puaru rubieu elämäh omal tietyl alovehel. Ižämeččykana akkiloiččou da vardoiččou emiä. Emä haudou kymmene da enämbigi jäiččiä, kudamat ollah keldazettavat muzavanruskieloin tačmoinke. Havvondu kestäy läs kolmie nedälii. Haudojua emälinduu pezäs sen värin hyvyös ei nävy. 
Linnunpoigazet konzu rodivundan jälles kuivetah, jo iče voijah juosta muamale peräh, kudai vedäy niidy märrembih kohtih. Enzi päivinny poigazet syvväh böbökkiä da niilöin toukkua, sit ruvetah syömäh kazvisyömisty. Jälles rodivundua kolmen-nellän nedälin mendyy net jo ruvetah lendämäh.
Poigoveh leviey da kazvanuot kolmekuuhizet poigazet, kudamat ollah yhtenjytyi suuret aiguzien linduloinke, ruvetah elämäh ičepiänneh. 
Lugu Karjalas.
Vuvven 2016 talvilugemizen mugah Karjalas on 170 tuhattu meččykanua. 

Michelangelo:
Michelangelo di Lodovico Buonarroti Simoni (6. kevätkuudu 1475, Caprese — 18. tuhukuudu 1564, Roma) oli itualielaine taidehmualuaju, kuvanvestäi da arhitektoru. Hänen tundiettui ruadoloi ollah muun mugah Sikstuksen kappelin freskot, Pietá-vestos Vatikanas da Daavid-vestos Firenzes.

Mifolougii:
Mifolougii on kanzan libo heimon miifoin sistiemu, yhtehine tarusto da uskomuksien kogonaižus. Kanzoin, heimoloin libo toizien sivilizacieloin mifolougiet ollah kehitytty vuozikauzien aloh, da niilöis on eriluadustu da eri aigukauzispäi olijua ainehistuo. Mifolougii tavan mugah välittyy suullizennu perindötiijonnu, no silloi-toiči miifat kerätäh eepossoikse. Tämän päivän urbuanoi legendoi, uuzii uskomuksii da miifoi ei pietä mifolougiennu.
Tundiettuloi mifolougieloi.
Tundiettuloi mifolougieloi ollah:

Miinala:
Miinala on Karjalan tazavallan Lahdenpohjan piirin pos’olku. Se on Miinalan kyläkunnan haldivolline keskus.
Se sijoittuu Miinalanjoven oigiel rannal, 10 kilometrin piäs Lahdenpohjaspäi päivännouzuh.
Pos’olkas ruadau škola, kul’tuurutaloi, kirjasto.

Mika Waltari:
Mika Toimi Waltari (19. syvyskuudu 1908 Helsinki – 26. elokuudu 1979 Helsinki) oli suuri suomelaine kirjuttai. Waltari oli ylen produktivnoi kirjuttai: häi on piästänyh ilmah romuanoi, runoloi, novelloi, suarnoi, näytelmii, raadivospektakliloi, propagandumaterjualua, kriitiekkoi, elokuvakäzikirjutuksii da matkukerdomuksii.
Tuotando.
Mika Waltarin enzimmäine ilmah piästetty tevos oli "Jumalaa paossa" vuvvennu 1925, da viimezet tekstat häi saneli "Ihmisen ääni" -sarjas jullattuh tevokseh vuvvennu 1978. Hänen tevoksis ollah otettu uuzii painoksii jatkuvah.
Romuanat.
Waltarin suavutusaskel tapahtui, konzu häi kirjutti tevoksen "Suuri illusioni".
Näytelmät.
Mika Waltari kirjutti läs kolmekymmendy näytelmiä. Erähät oldih suurien romuanoin eziruoduo - ezimerkikse "Sinuhe Egyptiläizen" kel samah aigukaudeh sijoittui "Akhnaton, auringosta syntynyt" (1936). Erähät näytelmät oldih poliittizii. Ezimerkikse "Yö yli Euroopan" (1934) kerdou aijan poliittizis idejois. Äijät kebjiet näytelmät (ezimerkikse "Kuriton sukupolvi" (1936), "Gabriel, tule takaisin" (1945), "Noita palaa elämään" (1946) da "Huhtikuu tulee" (1949)) tundietah nygöi fil’moinnugi. Waltarin kirjutettulois näytelmis on myöhembäh piästetty ilmah kerävys "Mika Waltarin näytelmät" (1999)..
Elokuvakäzikirjutukset.
Waltari oli ahker elokuvakäzikirjuttai. Kiistämättäh tunnettuvin hänen käzikirjuttamis elokuvis on T. J. Särkän režissiiruitu "Kulkurin valssi" (1941).
Runot.
Konzu Waltari oli nuori, häi kirjutti äijy runoloi. Ezmäi häi duumaičči, što häi ongi enne muudu runoilii. Waltarin enzimäzet runot piästih ilmah Nuoren Voiman Liiton antolougies "Nuoret runoilijat" vuvvennu 1926. Nämmis runolois Waltari käytti nimie Kristian Korppi. Sen jälgeh piästih ilmah runokerävykset "Sinun ristisi juuret" (1927), "Muukalaislegioona" (1929) da "Valtatie" (1928), jälgimäine yhtes Olavi Laurin (Olavi Paavolainen) kel. Myöhembäh Waltarin runoloi piäzi ilmah kerävyksis "Runoja 1925-1945" da "Pöytälaatikko". .

Mikronezii:
Mikronezien liittovaldivo () on Okeanien valdivo, kudai sijoittuu Karolinan suarilois.
Mua on virallizesti iččenäine valdivo vuvves 1986 algajen, ga Yhtysvallat avuttau Mikroneziele den’gu- da puolistusdielolois (niilöil on den’gu- da puolistusliitto).
Valdivon piälinnu on Palikir. Pinduala on 702 km², rahvahan lugumiäry on 106 104 hengie.

Mjanmar:
Mjanmaran liiton tazavaldu libo Mjanmar (sežo Birma) on valdivo Liideh-Azies. Se sijaiččou Indokitai-niemimuan päivänlaskupuolizes ozas. Päivänlaskus Mjanmar rajoittuu Indienke da Bangladešanke, koillizes Kitainke, päivännouzus Laosanke da liidehes Thaimuanke. Viralline kieli on birmanien kieli. Mjanmaran piälinnu on Nejpjido. Muan pinduala on 678 500 km². Rahvahan lugumiäry on 55 167 330 hengie.

Mokšan kieli:
Mokšan kieli (mokšan kieleh "Мокшень кяль") on uralilazen kieliperehen suomi-ugrilazeh kielijoukkuoh kuului volgalaine (mordvalaine) kieli.

Molduavii:
Molduavii (mold. da rum. Moldova) on Liideh-Jevroupan valdivo. Sen viralline nimi on Molduavien tazavaldu. Se rajoittuu Ukrainanke da Rumiinienke. Molduavien pinduala on 33  846 km². Vuonna 2014 rahvahan lugumiäry oli 2 913 381 hengie, vuonna 2015 – 3 555 200 hengie (1.01.2015). Se on 118. sijal muailmas rahvahan lugumiäryn mugah da 135. sijal pindualan mugah. Se on syväinmuavaldivo (se ei ole meren rannal).
Molduavien piälinnu on Kišin’ov. Valdivolline kieli on ruminskoi (monilois virallizis dokumentois, ezim. peruszakonan takstas, on kirjutettu ”molduavien kieli”).
Läs 93% rahvastu on pravosluavizii (v. 2004).

Molière:
Molière, oigiel nimel Jean-Baptiste Poquelin, (15. pakkaskuudu 1622 Paris Frantsii - 17. tuhukuudu 1673 Paris) oli frantsielaine ozutelmukirjailii, ohjuaju da ozuttelii. Hänet tunnetah enne kaikkie komedieloin kirjuttajannu.

Monako:
Monakon ruhtinaskundu on Suvi-Jevroupan pieni valdivo, kudai sijoittuu Liguran meren rannal. Se rajoittuu Frantsienke. Frantsii johtau Monakon ulgopoliitiekkua, ruhtinaskunnal Frantsienke on tulli- da den’guliitto da vie monet Frantsien zakonat ollah käytös Monakos.
Monako on muailman yksi pienimis mualois. Ruhtinaskundu on kaikile tiettävy, sendäh gu Monte-Karlos on kazino da vie täs muas piettih Formula-1-čempionuattu (Monakon Gran-pri).
Muan piälinnu on Monako. Pinduala on 2,02 km². Rahvahan lugumiäry on 37  731 hengie.
as

Mongoulii:
Mongoulii (mong. Монгол Улс) on valdivo Keski-Azies. Pohjazes Mongoulii rajoittuu Ven’anke da Kitainke päivännouzus, suves da päivänlaskus. Mongoulii on syväinmuavaldivo. Mongoulien piälinnu on Ulan-Bator. Muan pinduala on 1 564 116 km². Rahvahan lugumiäry on 3 000 000 hengie. Viralline kieli on mongolien kieli.

Monipuolizet Kirjalližusluvettelo:
Karjalan kalendari, 2006-2007
Karjala. INFO, 2010 : Natalja Antonova, Natalja Sinitskaja, Olga Karlova, 2009.
Kuni jalgu kapsau, sini suu n`apsau, 2009 / Sivistysseura et al.. - Петрозаводск : Verso, 2008.
Oma koti on kultani = Oma kodi on kuldaine. 2008

Montenegro:
Montenegro libo Černogouri on Liideh-Jevroupan valdivo, kudai sijoittuu Balkanan niemimuan Adrianmeren rannal.
Päivänlaskus se rajoittuu Horvatienke, luodehes – Bosnii-Hertsegovinanke, koillizes – Serbienke, päivännouzus – Kosovon tazavallanke, liidehes – Albuanienke.
Montenegron piälinnu da suurin linnu on Podgoritsa. Histourien da kul’tuuran piälinnu on Tsetine.
Muan pinduala on 13.812 km², rahvahan lugumiäry on 621.518 hengie.

Moskovu:
Moskovu libo Moskovu () on Ven'an federatsien piälinnu. Moskovan eläjienlugu on läs 11,9 miljonua, da se kuuluu Jevroupan suurembien linnoin joukkoh. Moskovu on Ven'an tärgevimii tevolližus- da liikendehlinnoi. Moskovan linnan johtajannu ruadau Sergei Sob'anin. Moskovua on enzimästy kerdua mainittu histourien hroniekas vuvvennu 1147. Sidä vuottu pietäh linnan perustamisvuvvennu. 

Mozambiku:
Mozambiku libo Mozambikan tazavaldu on valdivo Liideh-Afriekas, endine Portugalien kolounii, iččenäine valdivo vuvven 1975 algajen. Päivännouzus se rajoittuu Indien valdumerenke, pohjazes Tanzanienke, luodehes Malavinke da Zambienke, päivänlaskus Zimbabvenke, suves Svazimuanke da Suvi-Afriekan tazavaldanke. Virralline kieli on portugalien kieli. Piälinnu on Maputu. Muan pinduala on 801 590 km². Rahvahan lugumiäry on 25 727 911 hengie.

Muahpanendu:
Muahpanendu on toimenpido, kudamas ristikanzale libo elätile annetah jälgimäine panendukohtu kuolendan jälles. Tavanmugazii muahpanendutaboi ollah muahpanendu ruuhes da muut muah panendat, tuhkuandu, panemine kriptah, merehpanendu da ilmahpanendu. Muahpanendan yhtevyös tavan mugah pietäh muahpaniezet, pido, kuduah tavan mugah liittyy pokoiniekan mustelemistu da igävöimisty.
Tuhkuamine on roinnuh tavanmugazekse semmite linnois. Vuvvennu 2013 Suomes kaikis pokoiniekois 46 % tuhkattih. Tuhkuamizes ruuhi muahpanendan sijah poltetah libo tuhkatah.
Laivois on olluh tavannu pannah kuolluot mereh ilmai poltandua. Tämä oli tavanmugastu aijembi, konzu merimatkat oldih pitkät, da kesti hätken kuni laivu piäzi lähäle muadu. Merehpanendua käytetäh vie tänäpäigi, ezimerkikse merisaldatoin kuolduu.
Tiibetas käytetäh sežo ms. ilmahpanendua, ku muas ei ole äijiä poltettavua lomuu, da kivihine mua ei päi pokoiniekan rungan muah panemizeh. Sežo zarathustralazet käytetäh tädä tabua: pokoiniekan rungu pannah ms. hil'l'ažuon bašn'ah da annetah zvierilöin syvvä sen.

Muahpaniezet:
Muahpaniezet on ristikanzan libo ristikanzoin kuolendan täh piettävy seremounii libo pruazniekku, kudai pietäh muanpanendan yhtevyös. Muahpaniezih tavan mugah kuuluu ritualu, kuduan kauti pokoiniekan rungu annetah iäre. Rippujen kul'tuuras da uskondos, sih voi kuului rungan hävittämine (ezimerkikse polttamine) libo sen säilyttämine (ezimerkikse muumifitsiroičendu).
Eri kul'tuuroi.
Ezihistouriellizii kul'tuuroi tutkittajes muahpaniezien pidämine on yksi kul'tuuran kehitykses sanelii merki: kanzu libo heimo, kudai välittäy kuolluzis, on kehittänyh uskomuksii sih näh, midä rodieu kuolendan jälles. Erijyttyzii uskomuksii
Egiptalazes kul'tuuras merkittäjien ristikanzoin rungat bal'zamiriiruittih, ku net kestettäs aigua.

Mualoin luvettelo:

Muantiedo:
Muantiedo (gret. "geografia", ’muan piirdämine’) on tiijonala, kudai tutkiu Muan pindua da muan pinnal eziintyjii sego ristikanzan sego luonnon luajittuloi ilmivölöi.

Muhammad:
Muhammad oli islaman vieron prorokku. Islaman dogman mugah on vaigu yksi Jumal, kuduan ilmoituksen Muhammad välitti rahvahil. Muhammad rodiihes vuvven 570 aigoih Mekas Saudi-Arabies. Vuvves 610 algajen häi nägi jiävimizie, kudualois kerättih Koranu. Muhammad propovieduičči islaman vieruo Medinas, a vuvvennu 622 häi siirdyi lähäl olijah Mekan linnah. Muhammad kuoli vuvvennu 632 Medinas.

Mujejärven piirin linnoin da kylien luvettelo:

Mujejärvi:
Mujejärvi () on pos'olku Mujejärven piiris Karjalan tazavallas Ven'al. Toimiu Mujejärven piirin hallindokeksuksennu.
Ilmasto.
Vuvven keskilämbötila on 1,3 °C.
Talovus.
Pos’olkas on lespromhouzu, kehitetäh meččytevolližuttu.

Mundärvenlahti:
Mundärvenlahti (, ) on Karjalan tazavallan Kondupohjan piirin pos’olku.
Se sijoiččou 39 kilometrin piäs Kondupohjaspäi.
Pos’olku sijoittuu vuarakkahas kohtas, Munojärven () päivänlaskurannal.
Pos’olkas ruadau mečänhoidotila, keskiškola, kul’tuurutaloi.
Histourii.
XVIII vuozisual täs ruattih čugunzavodu.
Kul’tuuru.
Vuvvennu 2002 Mundärvenlahtes meni enzimäine tazavallan festivuali karjalazen kanzallizen horan ”Karjalazien pedäjien pajot” () perustajan I.I. Levkinan mustokse.
Vuvvennu 2006 pos’olkas avattih muzei ”Pajoloin peldo” (), kudamas on ezitetty kanzallizen horan ruaduo, vie muzeis on karjalazien rahvahien elaijan vehkehii.
Histourien mustomerkit.
Pos’olkas on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu. Kalmah on pandu Karjalan frontan 664 saldattua da oficierua.

Muroman Uspenn´an manasteri:
Muroman Uspenn´an manasteri sijoittihes Oniegan rannal, päivännouzu puolel, kunne siirdyy jogi Muromka. Enzimäzet inokat tuldih sinne 14 vuoziaijal. Luazarin eländyaijan kniigois on kirjutettu kaimuandu monastirskoloi dokumentoi, sentäh manasterin avavunduaigu ei ole ihan se, voibi olla sie elettih inokat jo aijembi. Tämä manasteri on yksi vahnembis manasterilois. Ihan avavundu aijois oli sie yhtes eläjien ustuavu. Vie eländän aigua prepodobyoi luazarin, oli rakendettu uspenn´an kirikkö, kuduadu ainos počitoijah monuahat, händy pietäh kogo monuahoin rovun allunnu: Luazarin Ylähnouzendu, Predteče Ioannan.
1612 vuvel manasteri oli levitetty nemtsoin da litovtsoin armiel. No toizelsada vuozipuolel muuroman manasteris oli 6 puustin´ua: Kedrinskoi, Petropavlovckoi, Lužandozerckoi, Rubežskoi, Sinorewkoi da Kuržanskoi.
1786 vuvvel manasteri tuli naizien manasterikse, no ol vaiku yhten vuvven, se pandih kiini, jäi vaiku pieni Bogojavlenskoi prihodu. Preosväščennoi Ambrosii oli kirjutannuh, Muuroman manasteris jiädih vaiku kolme puuhistu kirikkyö: Uspenn´an - 1686, Roždestva Ioanna Predteči - 1673, da Bouojavlenie Gospodn´a (Jumalan ilmestyndy) 1700. Jäi vie časovn´u kus oldih Luazarin jiänökset, da ylen vahnu Luazarinnozendu nimelline kirikkö. XIX sadavuozi aigua myös oli avattu 1 manasteri, se remontiruttih I.I. Milokrošečnoin Puudožan ristikanzan dengoin vuoh. Häi andoi 12 000 rubl´ua remontah. 1867 vuvvel sinne tuli 7 monuahua, no kaznu ei andanuh nimittumua posobiedu. Yhtes vie elettih niistiet da ylenvahnat rahvas. No manasteri yksikai maltoi vie rakendua Uspenskoin kirikän kahten predelanke:<br>
Roždestva Ioanna Predteče da prp. Ioannan Ril´skoin. Sen pritvoran piäl azetettih kolokol´nú 12 kellonke. Yksi niilöis on
mustettavu ku tuli ilmah Vasilien Ivanovičan aigua 1508 vuvvel da on vie ihan luja.
1875 vuvvel kalmižiman kirikkö oli ymbäri luaittu aidu, ku vardoija ylen vahnua Pyhäkirikkyö.
1890 vuvvel muuromskoin obitelih rakendettih 2 uuttu kirikkyö, yksi uli Viizipiälinne Kaikkien Pyhien kivikirikkö, kudualoin seinil ikkunoin piäl azetettih ikoonat Prepodobnoloin Luazarin da Afanasien Muromskoloin. Toizel keroksel sijoitettih kodikirikkö Svätitelä Nikolaja, antiminsu oli vihmutettu 15. talvikuudu 1896 vuvvel. Luazarin da Afanasien jiänökset oldih vardoitettavannu kahtes časovn´as, ymbäri kudualois oli kiviaidu. No oli manasteril jygei aigu da oli pandu uvvessah kiini. XX sada vuvven aijoil oli jiännyh vaiku valgiet Uspenskoin soboran seinät da ostov Kaikkien Pyhien kirikön, kogonah oli levitetty vellestön eländy korpussu.
Nygözel aijal on myös nostettu vellestön eländy korpussu, kunne avattih talvikirikkö Svätitelän Nikolain, trapeznoi da kel´jat. Kus oli luazari vardoičendukohtu, luaittih kezäkirikkö.
Muromskoi manasteri, kui i ennen, eläy askietoin eländiä, kunne harvah kävväh palomniekat. Toiči kuuloin sinne ei piäze niken.

Musta aurinko nousee:
Musta aurinko nousee on Juice Leskinen Grand Slaman ozutettu pajo da Juicen kogo uran kaikkii tunnetumbii pajoloi. Sen on säveldänyh da kirjuttanuh Juice Leskinen. Se piästettih ilmah singlenny da myöhembi "Pyromaani palaa rikospaikalle" -al'bomal vuvvennu 1985. Pajo tunnetah dai Jari Yliahon soitetus gituarusoulos.
Pajo algau sanoil "Riisu yltäni tähtivyö", no se tunnetah parahite monimerkičyksizes kerros 
"Ja jonakin aamuna / ennen sarastusta / huomaat että musta / aurinko nousee. "Musta aurinko nousee" "voi viitata väril mustah päiväzeh (mustu päiväine nouzou) libo paginkielen ilmaizuh "minus(päi)" (minuspäi päiväine nouzou). Nerokkahannu sananiekannu Juice Leskinen on yksikai sanonuh ku merkičyksii on kolme. Tovenägözesti kolmas merkičys on ""minus (minun mieles) päiväine nouzou"."
Pajos on luajittu moni versielöi, semmite 2000-luvul.

Mustu loukko:
Mustu loukko on aigutilas olii vägi tihei massukeskus. Gravitacii sie on moine suuri, ga siepäi ei voija puata eigo ni yksi partiklu eigo ni elektromagniettine suvastusgi. Mustua loukkuo ymbäröiččijiä rajua, kudaman tagua enäm ei sua piästä iäre, kučutah tapahtumuhorizontakse. Nygytiijon mugah mustan loukon syväindyö da tapahtumii on mahtotoi tutkie, sendäh gu nimi informacii ei voi puata sitpäi.
Net mustat loukot, kudamil on sama massu kui tiähtilöil, roitah, konzu vägi suureččazet tiähtet kuoltes buitegu räjähtetähes sydämehpäi. Roittuu loukot voijah kazvua suurembikse käyttämäl niilöis ymbäri olijua massua, kui toizii tiähtilöi, da yhtistymäl toizien mustien loukkoloin kel. Jälgimäi niilöis voijah roita muga sanotut supermassiivizet mustat loukot. Uskotah, gu niilöi on enimien galaksoin keskuksis, sežo Linnunruan. Tietäh, gu jo vuvvennu 1784 anglielaine geolougu John Michell abrikuičči, voidasgo moizet mustien loukkoloin jyttymät kappalehet olla olemas. Onnuako hänespäi sai vaikuttehii Pierre Simon Laplace, kudai omassah tevokses "Exposition du système du Monde" (Muailmansistieman ozutus, 1796) mainičči ”taivahankappalehtu, kudamal gravitacii toinah on moine suuri, ga valgei ei piäze virduamah sit iäre”. Ezmäzenny terminiä ”mustu loukko” (angl. "black hole") käytti fiizikku John Wheeler vuvvennu 1967. Mustien loukkoloin teouriedu äijäl vedi ielleh professoru Stephen Hawking, kudaman mugah mustu loukko on buitegu aigutilas olii loukkoine.
Duumaijah, gu mustan loukon keskus on gravitacielline singularitiettu, kui čökeh, kudaman tilavus on läs nol’ua. Singularitietas on kai mustan loukon massu: atoman, tiähten libo miljonoin tiähtilöin massu. Nengoman vägi suuren tihevyksen periä rodieu i mustan loukon vägi suuri gravitacii.

Mustuahvenet:
Mustuahvenet ("Micropterus") ollah päivyahvenien heimoh kuului kalasugu.

Mustukoski:
Mustukoski () on Karjalan tazavallan Segežan piirin pos’olku. Se on Mustukosken kyläkunnan haldivolline keskus.
Se sujoiččou 78 kilometrin piäs Segežaspäi luodeheh, kohtas, kus Onigmah laskehes Mustuoja (), kudai virduau Pedarmilammespäi.
Pos’olkua ruvettih rakendamah vuvvennu 1936.
Täs ruadau škola, lapsienpäivykodi, kluubu, feršalipunktu, laukku.

Mustumeri:
Mustumeri on Atlantan valdumeren basseinan syväinmeri. Bosforansalmi yhtistäy Mustumeren Marmaranmeren kel, Dardanellisalmi – Egein meren da Välimeren kel. Kerčan salmi yhtistäy Mustumeren Azovan meren kel. Pohjazespäi Mustahmereh andavuu Kriman niemimua. Mustumerdy pitkin on Jevroupan da Vähä-Azien väline veziraja.
Mustan meren pinduala on 422 000 km². Omien rajaviivoin mugah Mustumeri on piduličču, kuduan suurin os's'u on läs 1150 km. Meren suurin välimatku pohjazes suveh on 580 km. Suurin syvys on 2210 m, keskisyvys – 1240 m. Vien miäry on 555 tuhattu km³. Mustanmeren eričys on sit, gu 150-200 metrin syvyöl ei ole eläviä organizmua (on vai anaeroubistu bakteeriedu), sendäh gu sie on äijy rikkivetyy.
Mustumeren randumuat ollah Ven'a, Ukrainu, Rumiinii, Bolguarii, Turtsii da Gruuzii.

Mustučiirakko:
Mustučiirakko ("Chlidonias niger") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo ("Sterna paradisae"). Mustučiirakon karjalankieline nimi on täh artikkelih näh kiännetty suomenkielizes sanas "mustatiira".
Kogo da nägö.
Piduhus: 22-26 cm<br>
Siibien agjuväli: 56-62 cm<br>
Paino: 60-75 g
Pezindy.
Mustučiirakko muniu oraskuus libo kezäkuus kaksi libo kolme jäiččiä. Uročču da emäččy havvotah jäiččii yhtes 20-23 päiviä. Poigazet opastutah lendämäh 20-23 päivän ijäs.
Aloveh.
Mustučiirakko peziy Pohjas-Amerikas da Europas. Europas pezijät linnut talvehtitah Afrikas. Suomes peziy 15-25 puarua.

Muumi:
Muumi ("mumin") on suomenruoččilazen kirjuttajan da taidoilijan Tove Janssonan luajittu suarnuolendoloin laji. Tundietuimbii muumihahmoloi on Muumipeigoi, kudai eläy omassah huolettoman da šeikkailunhimozen muumiperehen kel Muumitalois Muuminotkos. Jansson kirjutti ruočin kielel mondu Muumi-kirjua. Kaikes suomelazes lapsienkirjalližuos niilöi ylen äijäl suvaijah da kiännetäh. Muumi-kirjoi on kiännetty 43 eri kielele, da niilöin pohjalpäi on luajittu kui kirjoi da sarjukoomiksoi, mugai mul’tfil’mua, interaktiivistu kirjua, mondu ozutelmua dai ouperu. Muumiloin nouzendah muailmankuulužuoh äijän vaikutettih sežo Tove da Lars Janssonan Muumi-sarjukoomiksat, kudamii jullattih vuvves 1954 ezmäi ""The Evening News" —" gazietas Londonas da myöhembäh 40 muas 20 miljounale lugijale. Ylen kannatetut muumit ollah Japounies.
Tove Jansson kirjutti dai čomendi kuvil omassah kirjat. Muumit viestitäh harmouniedu. Hos muumimuailmu tavallizesti ongi turvalline, ga sen eläjil toiči rodieu hos midä mugahtembuajua, kudamah näh maksau sanelta. Enzimäine Muumi-tevos oli vuvvennu 1945 ilmah piässyh "Småtrollen och den stora översvämningen" (”Muumit da suuri viennouzu”, ei kiännetty karjalakse).
Muumihahmot.
Muumit eletäh Muuminotkos olijas Muumitalois. Muumipereheh kuulutah Muumipeigoi da hänen muamah Muumimami da tuattah Muumitata, sego perehen ottolapsi Nipsu. Muuminotkon eläjih kuulutah sežo ezimerkikse Ninnineidoi, Mymmeli, pieni Myy, Ninnettäi, Vilijonka omissah lapsienke, Muikkuine, Mörgö, Hemuli da Haižuli. Harvembah nähtylöi hahmoloi ollah ezimerkikse Tiedoiniekku, Tuu-tikki, Surku, Jenni-t’outa sego Tiuhti da Viuhti. Sobii muumit ei käytetä, hos Muumimamil ainos ongi piäl peredniekky da Muumitatal omassah piäs tsilindruhattu. Yhtelläh kezoidu kylbijes muumit šuorivutah uindusobih. Muumipeigoi on Tove Janssonan alter ego, ga pieni Myy da Tiuhti sežo ollah häneh päi, hemulitgi. Muumimamin selgienny ezikuvannu oli kirjuttajan muamo. Voijah sanuo, muumiloih äijäl vaikutettih Tove Janssonan oma pereh da dovarišat.

Muumi-kruušku:
Muumi-kruuškat ollah suomelazen dizainuyritys Arabian valmistettui da suomelazen kuvataidoilii Tove Slotten pluaniiruttui keruamikkukruuškii, kudamis on kuvii Muumi-sarjukoomiksoin da -kniigoin figuurois. Enzimäzet Muumi-astiet luajittih 1950-luvul, da nygöizien Muumi-kruuškien valmistamine allettih vuvvennu 1990. Muumi-kruuškat kuulutah Arabian Muumit-serviizah.
Muumi-kruuškis olijat kuvat oldih allussah suomenruoččalaizien taidoilijoin Tove da Lars Janssonan piirrettylöi. Tove Jansson oli Muumiloin luadii da Lars hänen velli, kudamanke häi luadi Muumi-sarjukoomiksoi. Tove Slotte on tävvendännyh Janssonien piirrettylöi Muumi-kuvii da luadinuh net kruuških pättävikse.
Teema-sarjan Muumi-kruuškat.
Muumi-kruuškat ollah yhtemmuodohizii muodoilii Kaj Franckan pluaniirutun Teema-sarjan kruuškanke, kudamah syndyy 3 detsilitrua. Uuzii Muumi-kruuškii tulou joga vuozi 1–2 kappalehtu. Vuozittajen piästäh ilmah sežo rastavu- da kezäsezonkruuškat, kudamii on laukois vaiku tietyn aijan.
1950-luvul suate on pluaniiruttu erilaizii kruuškii 80 mallii, a 81 erilastu kruuškua. Ero selgenöy sil, gu vuvvennu 2014 valmistetus kruuškas “Toven pruazniekku” (suom. “Toven juhla”) luajittih kaksi erilastu versiedy: tavalline da kruušku, kudamas on syväinpuolel kuva očkis. Kruušku tunnetah “Očkakruuškannu” (suom. “Rillimuki”), da se on aiga harvinaine. Miäräs on sežo otettu huomavoh vuozinnu 1992–1997 valmistetut “Muumityttöine-” da “Muumibrihaččuine” -kruuškat (suom. “Muumityttö” da “Muumipoika”), kudamat ollah sigäli spetsial´noit, gu net ei olla Teema-serviizan kruuškien vai lapsienserviizan kruuškien suuruttu.
Muumi-kruuškat ollah suvaittuloi keräilytavaroi. Harvinazien keräilykruuškien arvo voibi olla monii sadoi libo daže tuhanzii jeuroloi. Erähis keräilyharvinazuksis on maksettu internettuavissuonilois vie enämbigi. Vuvvennu 2013 eräs Muumi-kruušku myödih Suomes 10 000 jeurol. Enimyölleh kruuškan arvuo nostetah valmistamizen loppemine libo valmistuspartii, kudai on olluh pienembi gu normal´noisti.
Arabia on valmistannuh 90-luvul suate seiččie Muumi-lapsienserviizua, kudamih kuulutah kruušku, torielku da aijembah sežo luzikku. Näihin kuulujii kruuškii keräilijät ei enimyölleh pietä alallizinnu Muumi-kruuškinnu, hos sežo lapsienkruuškil yksittäjen on keräilyarvuo.

Muumimami:
Muumimami () on eräs hahmo Muumi-kniigois, kudamat on luadinuh Tove Jansson. Muumimami on Muumipeigoin muamo da Muumitatan akku. Muumimamil on ruskei-valgei junokas peredniekku da mustu sumku. Häi on hyväsydämelline ja tirpačču muamo Muumipeigoile da muile muumitaloin lapsile. Muumimami suuttuu ylen harvah.
Muumimami da Muumitata vastavuttih erähänny štormijannu yönny. Muumimami vähiä vajai uppuou mereh, ga Muumitata pellastau hänet.

Muumipeigoi:
Muumipeigoi () on Muumi-kniigoin piähahmo. Häi on sežo enzimäine Tove Janssonan luadima muumihahmo. Vuvvennu 1945 Muumipeigoi oli enzimästy kerdua piähahmonnu "Muumit ja suuri tuhotulva" — nimizes kniigas. Tädä kniigua ei ole vie kiännetty karjalakse.
Muumipeigoi eläy Muumitalois yhtes Muumitatan da Muumimamin kel. Hyö ollah Muumipeigoin tuatto da muamo.
Muumipeigoin ulgonägö da ystävät.
Muumipeigoi on valgei da häi on samannägöine, gu vezihebo. Muumipeigoi suvaiččou šeikkailuloi ga yhtelläh häi suvaiččou mugavuksii da ainos tulou järilleh kodih. Muumipeigoin paras ystävy on Muikkuine. Nipsu, Ninnineidoi, Ninnettäi da Pieni Myy samoiten ollah Muumipeigoin ystävii.

Muumitata:
Muumitata () on eräs hahmo Muumi-kniigois, kudamat on luadinuh Tove Jansson. Muumitata on Muumipeigoin tuatto.
Puaksuh Muumitatal on mustu hattu piäs da puuhine keppi käis. Toiči häi poltau piippuu.

Muur'oi:
Muur’oi (kysty muarjua sanotah šl’uboi) on monivuodine heiniävyӧs kazvi roduu Rubus (Vagoi) Rovzuvärin perehys. Ilmanigäzet sen nimet oldih “jantari”, “suonsilmät”. Pohjazis alovehis oli nimi "čuarin muarju". Rahvas sanotah muarjua "pohjazen apel’siinu", "arktikan vagoi".
Kuvavus.
Muur’oi on pienikazvoine, sen korgevus on yli 20 sm. Korzi on vihandu da muzavanvihandu, hoikkei, oigeikko. Sil on 2-3 lehtie da yksi valgei kukkaine.
Kukkazet ollah keskenormuzet, yksinäzet, valgiet, yksisugupuolizet. Emehenkukat da hyӧdenkukat kazvetah erikazvoksil; ižäkukkazet ollah suurembi emäkukkazii. Emehty da hyӧdehty on äiju; tuppie da kukanlehtie on viiziembi. Muur’ӧi kukkiu kezakuul. Pӧlytetäh kukkazii bӧbäkät. Muarjat kypsetäh 40-45 päiviä. Lehtet ollah rupiškoit jygrinainepočkiennägӧzet, viizilabavutut.
Andin on ruskei (ruohkahko) libo oranževoi (kypsi) muarju diametrua läs 1-2 sm. hoikien kuorenke da kovien siemenienke; kaččojen se on gu vagoin muarju. Kypset muarjat ollah gu puhtas jantari. Muarjan mehu on oranzevoi, ylen magei. Kerätäh muarjӧi heinykuul.
Muur’ӧi on levinnyh kaikkie Pohjastu muan puoliskuo myӧ. Voibi nähtä muur’oidu Keski-Jevroupan puolel Ven’al, Sibiries, Valgo-Ven'al. Tavallizinnu kazvin elokohtinnu ollah sfagnumsuot, kudamis sežo kazvetah bagul’niekku da guarbalo. Meččykanat da mečoit suvaijah muur’oikkoloi.
Kypsis muarjӧs on: zuahariet, valgiet, organičeskoit muigeimehet (juablokku da limonu), vitamiinat (C,B,PP,A), mineraliet ozat (kalii, fosforu, raudu da toizet). Muur’ӧn muarjas on vitamiinua C äijembi gu apel’sinas kolmenkerran.
Muur’oi kuuluu rohtikazviloin joukkoh. Sendäh, gu muur’oin muarjois on äijy tokoferoloi, kuduat on lӧytty biologien puoles aktiivizii ainehii da vitamiinoi, net hyvin vaikutetah kohtužen ristikanzan organizmua. Muarjan syväinmehu hyvin sammuttau juotatustu, vastau kyl’miändia. Muarjan mehul voietah nahkanpalat, kuduat ollah kibiet.
Lehtet ollah veriazettujaizet, ruanusaubuattujaizet, heldievastavuttozet nuadobjat. Lehtis da varbazis voit varustua heinykeittie, kudamien avul piästetäh vačan kivuskis, počkien voimattumaksis, paskas. Lehtet ollah kuzenajajat da avvutetah ruanoin kӧčӧityӧ, seižatuttua veri. Čuajukse zavaritah muur’on tuppii. Lehtikeittien da muarjӧin avul parandetah kai tervehys.
Sendäh, gu mehus on äiju zuaharii, se on ylen magei. Syvväh muarjoi kypsehyy. Talvekse muarjoi kylmätetäh da livotetah. Sendäh, gu muarjois on äijy muijumehtu, niidu voibi hätken pidiä livos. Muarjois keitetäh varen’n’ua, mehuu, povidlua, džemua. Suomes da Ven’as azutah muur’oinviinua da likӧrua.
Muur’oi oli Aleksandr Puškinan armas muarju. On kuulužu, enne kuolendua häi kyzyi livymuur’oidu.
Suomen D’engundvorčas azutah 2 jevron dengukolikkuo, kuduas on muur’oinkuva. Sen dizaineru on Raimo Heino.

Myllärit:
Myllärit () karjalaine folk-rock-joukko, kudai perustettih Petroskois v. 1992.
Joukon endizet ozanottajat.
"Gituaru"
"Kontrabuassu"
"Puhundusoittimet"
"Vokualu"
"Viulu"
"Al’tu"
25. oraskuudu vuonnu 2010 kuoli kuulužu karjalaine muuzikko, yksi Myllärit-joukon perustajis 52 vuvven ijäs Aleksandr Bykadorov (ližänimel Deduška).
Histourii.
1992 - 1997
1997 - 2002
2002 - nygyaigah
Vuvvennu 2004 piäzi ilmoih Saaren Synty- nimine al’bomu, sen piävokalistannu on Leo Sevets. Sygyzyl v.2005 piäzi ilmoih Metsolan Kuningas-al’bomu das sen jälles Leo jätti joukon. Leon sijah tuli petroskoin kuulužan 15 Megatones- joukon endine lideru, kudai soitti kontrabuasal Myllärit-joukos vuvvennu 1997.
Huomavukset.
↑  Ушел из жизни легендарный «Дедушка»
↑ Скончался основатель группы «Мюллярит»

Mägihyppy:
Mägihyppy on talvisportulaji, kudamas on targoitus hyppie suksil hyppyrimäispäi mahtonalaizimman pitkäle mahtonalaizimman stilnoisti. Hyppy on stilnoi, gu hyppäi tegöy ilmulennon da alastulon hallitusti. 
Hyppysuoritus.
Mägihypys hyppäi lähtöy liikkehele vauhtimäin yläpuoles olijal puomilpäi, laskou mahtonalaizimman aerodynamizes kyyryasendos alah rampie, kudaman jyrkevys pienenöy kohti loppuo, da ponnistau hyppyrinn´okaspäi tavoittehennuh lendiä mahtonalaizimman pitkäle. 

Mägimarin kieli:
Mägimarin kieli (mägimarin kieleh "Кырык мары йӹлмӹ") on uralilazen kieliperehen suomi-ugrilazeh kielijoukkuoh kuului marilaine kieli.

Mägrii:
Mägrii () on kylä Anuksen kanzallizes piiris Karjalan tazavallas Ven'al. 
Sijaičendu.
Kylä on sijoitunnuhes 10 kilometris Anuksenlinnaspäi.
Eläjät.
Vuonnu 2013 Mägriäs eli 664 hengie. 

Mägry:
Mägry on luonnolline meččyelätti, kudai enin aigua omas elokses viettäy pezäs, elätin rungan eričykset avvutetah sille täs. Mägry, kui kondii da ahmoi, on jallanteräliikkui, sen tagakäbälät ollah edukäbälii äijiä suurembat. 
Sygyzyl mägrän paino voi olla enämbi 20 kiluo da rungan piduhus läs 90 sentii. Nahkan väri on harmuahko hobjankarvazen läpetyksen kel. Mägräl piäs kahtes puolespäi – korvis turvassah – on kaksi mustua junuo. 
Leviendy Karjalas.
Mägriä on kaikis Karjalas mečis. Suves vaiku sidä on äijiä enämbi. 
Pezä.
Mägry eläy sie, kus voibi luadie pezä muah da enimytteh vien lähäl. Mägry on ”kodiniekku”, se huoliu da akkiloiččou omua peziä. Pezäspäi se lähtöy enimytteh ei enämbiä kui 1,5 kilometrin piäh. Ku ollou äijy syömisty, sit mägrät voijah luadie pezät toine tostu lähäl. Net eletäh eriže, loitton toine toizes, konzu on vähä syömisty.
Mägrän elämizekse on tärgei, ku sen pezä ei kylmäs da vezi ei upottas sidä. Mägry iče luadiu omua peziä, luajittuu ainos suurendau libo pienendäy, levendäy libo kaijendau sidä. Mägrän pezä on monimutkaine sydämes. Sit on tuuletusraguo da moni kerrostu. Pezä on kiemur, monis kohtis menöy umbikujoh libo syväle muah. Pezäs on varzinaine pezäkohtugi. 
Mägrän muanalazen pezän piduhus voi olla 35-80 metrii. Omale pezäkohtale, kudai diametras voi olla enämbi metrii, mägry panou kuivua heiniä, lehtie da sammaldu. Mägry alalleh vaihtau levitekset. Mägry on puhtahuon pidäi da suvaiččii. Sen pezän lähäl nikonzu et näi jiännyzii syömispalazii libo ullostuksii. 
Syöndy.
Syömizien eččoh mägry lähtöy aijoi huondeksel libo ehtäl. Sen liikundutaba on kiirehtämätöi da hyvin kuului. Elätti hyvin uidaugi. Mägry syöy hiirijyrzijöi, böbökkii, pienii linduzii, čyöttölöi da edenölöi. Syöy sežo kazviloin juurii da niilöin vihandoi korzii da lehtilöi, muarjoi da griboi.
Ligakuul-kylmykuul elätit uinotah kaikekse talvie, sendäh sidä enne syvväh kylläzikse, ku vägie täydys hätkekse aigua. 
Kiimuaigu.
Mägräl kiimuaigu on kezän enzimäzel puoliškol. Mägry luadiu puaran monekse vuottu, toiči kaikekse eländyaigua. Pienet mägrät rodivutah pezäs tossuvuon keviäl. Mägräl enimytteh rodieu kolme poigastu. Sygyzyssäh mägränpoigazet eletäh muamanke, talvekse viertäh muate jo ičepiänneh.
Meččuičendu Karjalas.
Mägry on mečästyselätti. Joga vuottu sen suandua pietäh silmäl. 

Mägrätjärvi:
Mägrätjärvi () on Karjalan tazavallan Anuksen kanzallizen piirin kylä, kudai kuuluu Kuittizen kyläkundah.
Se sijoittuu Mägrätjärven suvirannal.
Kyläs on mustokohtu, kus vuonnu 1944 saldatat katkattih suomelazien puolistus.
Tämä nimi tulou ”mägry”-sanaspäi.

NHL:
National Hockey League libo NHL (frans. "Ligue Nationale de Hockey, LNH," karj. ""Kanzalline jiäkur'oiliigu"") on jiäkur'oin ammattiliigu, kudai kižatah Yhtysvallois da Kanuadas. NHL:iä pietäh generalisesti muailman parahimbannu jiäkur'oisarjannu. Sarjan kolmeskymmenes joukkovehes 23 on Yhtysvallois da seiččie Kanuadas. Joukkovehet on juattu kahteh konferensieh, kuduat on ielleh juattu kaikkiedah nelläh divizieh. 
NHL-joukkovehil on AHL-liigas fermujoukkovehet, kuduat ollah kižarezervanu da nuorien kižuajien harjoitusjoukkovehinnu.
Joukkovehet.
Päivänlaskukonferensii
Päivännouzukonferensii
Endizet seurat.
Ielleh olemas olijat seurat (siirretyt)
Nimie vaihtanuot seurat (ei siirretyt)
Likvidiiruitut seurat
NHL:n premiehet da kunnivonindikatsiet.
NHL-kavven piättiekse juatah premiehet kavven parahimil kižuajil, treniroile da joukkovehile.
Joukkovehien premiehet
Hengikohtallizet premiehet
Tiähdistöpluanullizet
Kavven piättiekse nimetäh NHL:n ykköstiähtipluanulline da kakkostiähtipluanulline.
Hockey Hall of Fame
Hockey Hall of Fame sijaiččou Torontos Kanuadas. Hall of Fame tundietah enne kaikkie jiäkur'oimuziennu da premieloin säilytändypaikkannu. Yhtelläh myös kižai, erosud'd'u libo muu kiehkoitoimii voijah vallita Hall of Famen muga kučuttuh kunnivogallerieh eriluaduzen elokkahan ladun jälgeh.

Nagris:
Nagris (lat. "Brassica rapa") on yksi- libo kaksivuodehine ristikukkukazvih kuului juurikazvis.
Nagris on ylen hyvä tervehyöle. Nagrehes on C-, B-, A-vitamiinua, kalien, natrien, kal’tsien, ravvan, magnien da fosforan suolua.
Se oli tärgevinny kylvökasviksennu 1800-luguh sah, kuni kartohku ei eistellyh sidä.
Karjalazet kylvettih nagristu äijän. Nagristu kylvettih puhujen, kuni oli pilvine siä. Talven aigua säilytettih vilulois kohtis, ezimerkikse kuopis.
Nagristu syödih vereksenny, sidä havvottih (pačoi), pastettih da kuivattih, azuttih sit riepoidu. Lapsih niškoi kuivattu nagris (näivöi) oli paras magevus<ref>Jelena Filippova. Kipinä 2015, №5.</rer>.
Tänäpäi nagristu syvväh vähembän.

Nagriskuaššu:
Nagriskuaššu on karjalazien syömine. Nagriskuaššah pidäy: 
1 stokan suurimua (perlouhkua)
2,5 stokanua vetty
4-5 nagristu
2 suurdu luzikkua pyhävoidu libo 2 suurdu luzikkua argivoidu
Nagrehet pidäy kuorittua, pestä da pilkuo palazikse. Sit net palazet panna kost’urkah da ližätä suolua. Kuaššah ližätäh vie valmehekse livotettuu perlouhkua da pannah se plitale kiehumah. Keittiä pidäy pienel tulel puolikypsäkse. Kuaššu otetah plitalpäi iäre da pieksetäh se, ližätäh pyhävoidu libo argivoidu. Syvväh nagriskuaššua vilun maijonke. 

Nagriskurniekku:
Nagriskurniekku on karjalaine syömine. Karjalazet luajittih kurniekkua nagrehesgi. Nagriskurniekkah pidäy taigintahtas. Nagrehet pilkottih hienokse, ližättih niilöih rötkiä, pirahutettih piäle ruisjauhuo da suolua. Kai hyvin pieksettih da pandih päččih imittymäh. Päčispäi otettuu viluškoitettih da pandih taiginale – luajittih korgei umbinaine piirai, kalakurniekan jyttyine. Tädä kurniekkua pastettih pyhän aigua. Arren aigua ližättih syväimeh lihan da razvan palazii. Syödih kurniekku vilustunnuonnu. 

Naistenjärvi:
Naistenjärvi on Karjalan tazavallan Suojärven piirin pos’olku da Naistenjärven kyläkunnan haldivolline keskus.
Naistenjärvespäi Suojärvessah on läs 35 km. Pos’olku sijoittuu Irstan joven oigiel rannal.
Naistenjärven rahvahan lugumiäry.
Pos’olkas on banku, keski- da muuzikkuškola. Naistenjärves on 25 uuliččoi. Pos’olkan suurin laitos on Naistenjärven meččyzavodu.
Histourii.
Enne vuottu 1917 aloveh, kudamas sijoittuu Naistenjärvi, kuului Viborgan gubernieh. Vuozinnu 1917 – 1939 da 1941 – 1944 (okkupatsien aigua) Naistenjärvi kuului Suomeh. Vuvves 1944 algajen se liittyi Nevvostoliittoh.
Nähtävykset.
Voinal tapettuloin Nevvostoliiton saldattoin kalmu.
Kuulužat ristikanzat.
Oleg Riženkov (on roinnuh v. 1967) on Valgo-Ven’an biatlonistu.

Nalle Karhu – Meččyrunoloi lapsile:
Nalle Karhu – Meččyrunoloi lapsile on lapsile kirjutettu runo- da šuutkukniigu. Sen redaktoru on Jukka-Pekka Wuorikoski. Runot on roittuhes pitkän aijan kulujes: vahnimat runot on kirjutettu 1970-luvul da uvvembat 90-luvul. Runoloin tarkoituksennu on nostattua ihastustu luondoh. Runoloin mugah siirrytäh perindölöin da mennyzien aigoin mustot tulijoile sugupolvile. 

Namibii:
Namibien tazavaldu (vuodessah 1968 Lounas-Afriekku) on valdivo Suvi-Afriekas. Pohjazes se rajoittuu Angolanke da Zambienke, päivännouzus Botsvananke, liidehes da suves Suvi-Afriekan tazavaldanke. Päivänlaskus se rajoittuu Atlantan valdumerenke. Muan pinduala on 843,3 km². Rahvahan lugumiäry on 2 358 163 hengie. Piälinnu on Vindhuk. Virralline kieli on anglien kieli.

Napoleon I:
Napoleon I Bonapart (; 15. elokuudu 1769 Ajaččio, Korsika – 5. oraskuudu 1821 Longvud, Pyhä Helena) oli Fransien enzimäine konsulu vuvves 1799 algajen da Fransien keisari Napoleon I 1804-1814.
Napoleon algoi virran vuvvennu 1785 artilierien nuorembannu leitenantannu. Sit häi sai divizien generualan čiinan da komanduičči voinuvoimii tagavos. Vuvvennu 1795 hänes rodih Itualien armien komanduiččii. Vuozinnu 1798-1799 Napolein johti matkukundua Jegiptah.
Vuvvennu 1799 Napoleon luadi valdivomuutoksen da hänes rodih enzimäine konsulu. Häi perusti diktatoran vallan. Napoleon pidi monii uvvistuksii, ezimerkikse perusti Fransien bankan (1800) da Kanzallizen koodeksan (1804).
18. oraskuudu 1804 Napoleonas rodih imperatoru. Napoleon voitti monet voinat: Avstrien kampuanii 1805, Prussien-Pol’šan kampuanii 1805, Avstrien kampuanii 1809. Sen periä Fransies rodih piävaldivo manderehes. Ga yksikäi Napoleon ei voinnuh voittua Britanien.
Vuvvennu 1812 Suuri armii jäi voitetukse Ven’ale, min jälgeh Napoleonan imperii hävii. Vuvvennu 1814 Napoleon kieldävyi valduistuimes. Häi oli karkoittu El’ba-suarele.
Vuvvennu 1815 Napoleon uvvessah sai vallan suakse päiväkse. Häi jäi voitetukse Vaterloos da toizeh kerdah kieldävyi valduistuimes.
Elaijan jälgimäzet vuvvet Napoleon vei Pyhä Helenan suarel. Vuvves 1840 algajen hänen tuhku säilytetäh Niistielöin kois Pariižas.

Natrii:
Natrii Mendelejevan sistiemallizen järjestyksen mugah on enzimäzen joukon kolmanden periodan alguaineh. Sen atomunoumer on 11. Sidä merkitäh Na (). Prostoi aineh natrii on pehmei metallu. Sen väri on valgei da hobjankarvaine.
Natriedu (sen yhtistehii) käytettih muinazis aijois algajen. Luonnon sodua muinazet jegiptalazet käytettih bal’zamirumizes, paltinan valguamizes, syömizen keittämizes, kruaskan valmistamizes.
Enzimäzen kerran natriedu sai anglielaine hiimiekku Hemfri Devi, kudai ilmoitti täs 19. kylmykuudu vuonnu 1807.

Nauru:
Naurun tazavaldu on pieni valdivo, kudai sijoittuu samannimizel korallusuarel Tyynenmeren päivänlaskuozas. Sen pinduala on 21,3 km², rahvahan lugumiäry on 10 979 hengie (v. 2014).
Naurun suarespäi on 42 km suveh ekvuatorassah. Lähimäine suari on Banaba (288 km päivännouzuh Nauruspäi), kudai kuuluu Kiribatin tazavaldah. Nauru on pienin iččenäine tazavaldu muailmas, pienin suarivaldivo, pienin valdivo Jevroupan rajoin tagua da se on ainavo tazavaldu muailmas ilmai virallistu piälinnua. Parluamentu da lendoazemu ollah Jaren-linnas.

Nedäli:
Nedäli on seiččemen suutkan piduhine aigu, kudai on kudakui nelländes vuitti kuudaman kierduo. Nedälinpäivät ollah enzimäinargi, toinargi, kolmaspäivy, nelläspäivy, piätteniččy, suovattu da pyhäpäivy.

Nelli vuvvenaigua:
Nelli vuvvenaigua (ital. "Le quattro stagioni") on Antonio Vivaldin säveldetty viulukontsertosarju. Sarju säveldettih n. vuvvennu 1723, da se on Vivaldin kaikkii tunnetuin tevos. Jogahizes" Nel'län vuvvenaijan" kontsertos on kolme vuittii, kudamis kaksi on raviehii da yksi hil'l'aine. Vivaldi kirjutti jogahizeh kontsertoh niškoi dai yhten sonietan. Kontsertoin vuitit ollah:

Nelläspäivy:
Nelläspäivy (suom. torstai, ) on nedälin nelläs päivy.

Nelson Mandela:
Nelson Rolilahla Mandela (18. heinykuudu 1918 Mvezo, Suvi-Afriekan Liitto – 5. talvikuudu 2013 Johannesburg, Suvi-Afriekan tazavaldu) oli kosa-kanzan tembu-heimoh kuului suviafriekkalaine poliitiekku, kudai toimi sežo puolistajannu. Suvi-Afriekas hänet puaksuh tundiettih kosankielizel kluanunimel Madiba libo nimel tata, kudai tarkoittau kosakse «tuattua».
Mandela luadi merkiččijiä roduerottelun vastastu ruaduo Suvi-Afriekas. Vuonnu 1993 Mandela Frederik de Klerkanke häi sai Nobel’an rauhanpalkindon. Mandela oli kaheksas Suvi-Afriekan tazavallan prezidentu vuozinnu 1994 – 1999 (enzimäine mustuhibjuine prezidentu). Häi oli vanhin Suvi-Afriekan prezidentu. Nelson Mandela oli tiettävy poliittine tyrmähotettu. Häi oli tyrmäs 17 vuottu vuozinnu 1964-1982.
Mandela oli merkiččii Afriekan johtai. Prezidentannu Mandela luadi monet tärgiet yhteiskunnallistalovehellizet uvvistukset, kuduat avvutettih voittua yhteiskunnallizen da talovehellizen eriarvožuon Suvi-Afriekas. Häi ližäi kulut opastumizen da tervehyönhoijon alah.
Eläkkehele mendyy Mandela oli ielleh kanzanvällizesti vaikutusvaldaine hahmo, roduerottelus piästämizen sivvolu. Häi oli Unescon hyvän tahton poslu da otti ozua AIDSn vastazeh kampuanieh.
Vuvves 2004 algajen Mandela oli Del’finoin poslu nuorieh niškoi da Del’finoin rahvahienvälizen nevvoston ozanottai. Sežo Mandela oli monien rahvahienvälizien yliopistoloin kunnivoitettu ozanottai.

Nepal:
Nepal (nepal.   नेपाल  ), virallizesti Nepalan federatiivine demokruatilline tazavaldu on valdivo Gimalajis da Suvi-Azies. Nepal rajoituu Indienke da Kitainke. Nepalan piälinnu on Katmandu. Viralline kieli on nepali. Muan pinduala on 140 800 km². Nepalan rahvahan lugumiäry on 30 430 267 hengie.

Neptunus:
Neptunus on päiväzensistieman planiettu.

New York:
New York libo New York City, viralline nimi City of New York, on Yhtysvaldoin New Yorkan ozavaldivos olii linnu. Linnas eli vuonnu 2014 arvion mugah 8 491 079 ristikanzua. New York on Yhtysvaldoin toizekse suurembii linnoi. Kaikkiedah alvehel eläy 23 632 722 hengie. New York on muailman tärgevimii talovus- da kul'tuurukeskuksii da "Globalization and World Cities Study Groupin" mugah yksi muailman nelläs tärgevimis muailmanlinnois Tokion, Pariižan da Londonan ohel. Linnu on vie YK:n da monien toizien kanzoinvälizien järjestölöin kodipaikku.

Nieglikko:
Tavalline nieglikko libo jevrouppalaine nieglikko () on imettäjiä jevrazilazien nieglikkoloin lajii, nieglikkoloin rodukundua. Se eläy Jevroupas, Pienes Azies, päivänlaskullis-Sibiries, Luodeh-Kazahstanas, Amuran piiris, Pohjas- da Koillis-Kitais.
Ulgonägö.
Tavalline nieglikko on pienehkö eläin. Sen rungan piduhus on 20-30 sm, hännän on 3 sm, massu on 700-800 g. Korvat ollah pienehköt (läs 3 sm). Turbu on venytty. Nenä on terävy da ainos märgy. Ylimäzes leuguluus on 20 piendy teräviä hammastu, a alimazes on 16 hammastu.
Piä on suurehko, vergunägöine. Käbälil on 5 sormie terävien kynzienke. Tagakäbälät ollah pitkembät migu ezikäbälät. Tavallizen nieglikon nieglat ollah lyhyöt, läs 3 sm. Piäl nieglat jagavutah jagavukseh. Niegloin pindu on silei, väri on muzavanruskei. Selläl, bokil da piäl ondoloin niegloin piduhus on 2 sm. Niegloin välis ollah hienot, pitkät, harvat karvat. Piäs da vačas on muzavu karhakko karvu. Tavallizesti täyziigäzil nieglikkoloil on 5-6 tuhattu nieglua, nuoremmil on 3 tuhattu.
Turvan, jalloin da vačan karvan väri on keldasvalgies muzavanruskieh. Nieglat ollah muzavanruskiet muzavienpoikkinazien junoloinke. Nieglikon rindu da kulku ollah yhty värii.
Levittämine.
Tavalline nieglikko eläy Päivänlaskullis- da Keski-Jevroupas, Britanskien suaril, Skandinavien suvel, luodehizel Ven’al, Päivänlaskullis-Sibiries, Kazahstanas. Tädä paiči nieglikot viettih Uudeh Zelandieh.
Eländypaikku.
Jevrouppalaine nieglikko eläy eri eländypaikois: mečänreunal, pienil nurmikkoloil, mečikkölöis, ei suvaiče suurii sualoi, da loppumattomii havumeččii. Se voibi eliä ristikanzan lähäl, toiči sidä voi vastata puustolois.
Eländytaba.
Tavalline nieglikko on yöeläin. Ei suvaiče kävellä loitos omas koispäi. Päiväl se viruu omas pezäs libo toizis peittolois.

Nigerii:
Nigerii libo Nigerien federatiivine tazavaldu on valdivo Päivänlasku-Afriekas. Päivänlaskus se rajoittuu Beninanke, pohjazes Nigeranke, koillizes Čadanke, päivännouzus Kamerunanke. Virralline kieli on anglien kieli. Nigerien piälinnu on Abudža. Muan pinduala on 923 768 km². Rahvahan lugumiäry on 194 534 580 hengie.

Nigeru:
Nigeru, virrallizesti Nigeran tazavaldu on valdivo Päivänlasku-Afriekas. Pohjazes da luodehes se rajoittuu Alžiranke, koillizes Livienke, päivännouzus Čadanke, suves da lounuas Nigerienke, lounuas Beninanke da Burkina-Fasonke, päivänlaskus Malinke. Nigeru on syväinmuavaldivo. Valdivon alovehen 80 % sijaiččou Sahara-hiekkumual. Virralline kieli on frantsien kieli. Piälinnu on Niamei. Muan pinduala on 1 267 000 km². Rahvahan lugumiäry on 23 470 530 hengie.

Nightwish:
Nightwish on suomelaine, sinfonistu metallua soittavu bändi. Se on perustettu vuvvennu 1996 Kiteel da on nygöi üks Suomen kannatettuloimbii joukkovehii. Tavan mugah bändin pajot säveldäy kosketinsoittai da johtofiguuru Tuomas Holopainen. Nightwish on piästänyh ilmah 8 al’bomua kudamii on myödy piäle 8 miljonua kappalehtu – al’bomoin nimet ollah Angels Fall First (1997), Oceanborn (1998), Wishmaster (2000), Century Child (2002), Once (2004), Dark Passion Play (2007), Imaginaerum (2011) da Endless Forms Most Beautiful (2015). Joukkovehen nygöizet jäzenet ollah kosketinsoittai Tuomas Holopainen, gituaristu Emppu Vuorinen, basistu Marco Hietala, pajattai Floor Jansen, barabuanii Kai Hahto dai säkkipillin soittai da pajattai Troy Donockley. Bändin endizii jäzenii ollah pajattajat Tarja Turunen da Anette Olzon, basistu Sami Vänskä dai barabuanii Jukka Nevalainen. 
Historii.
Nightwish kerävyi ezmäzen kerran Kiteel vuvvennu 1996. Kai algoi Tuomas Holopaizen ajatuksespäi yhtistiä kosketinsoittimet, akustine gituaru da Tarja Turuzen ouperuluaduine iäni. Vuvven 1997 allus barabuanii Jukka Nevalainen liittüi bändih da akustine gituaru korvattih elektro-gituaral. Vuvvennu 1997 joukkoveh soitti kasietale bändin ezmäzen al’boman Angels Fall First da se piästettih ilmah saman vuvven külmükuus. Täl staadiel bändis oli 5 hengie da gastroliimuzikantunnu bassua soitti Samppa Hirvonen. Joukkovehen kannatus nouzi jogahizel al’bomal da se algoi gastroliiruiččie ümbäri muailmua. Vuvvennu 1998 bassua tuli soittamah Sami Vänskä kudai oli bändis vuoteh 2002 suate, hänen jälgeh bassua tuli soittamah Marco Hietala. Pajattai Tarja Turunen tüöttih iäre bändis vuvvennu 2005 muailman gastrolimatkun jälgeh da eroitus nostatti äijän paginua meediis Suomes da ümbäri muailmua. Turuzen jälgeh pajattaikse vallittih ruoččilaine Anette Olzon, ga müös häi lähti joukkovehespäi vuvvennu 2012. Barabuanii Jukka Nevalainen jätti bändin väliaigazesti vuvven 2014 kezäl uniprobliemoin täh. Uuzimmal al’bomal barabuanoi soittau Kai Hahto.
Nygyhetki.
Nygöi külmükuun 2015 lopus Nightwish gastroliroiččou ümbäri muailmua enzimäzikse Jeuropas da jatkau sen jälgeh Amerikkah, Australiah da Ven’äle. Uuzin al’bom piästettih ilmah kevätkuus 2015 da sit on jo nygöi müötü ylen äijän. Bändin konsertu Angliin Wembley –areenan konsertuzualus talvikuus 2015 müötih loppuh, zualah sündüü läs 12 500 hengie.

Niilu:
Niilu on Afriekan manderehen koillizes puoles virduaju läs 6650 kilometrii pitky jogi, kuduadu pietäh muailman pitkimbänny jovennu. Niilan piähuaroi ollah Valgei-Niilu, kudaman virdu algau Victorienjärves Burundis, segä Sinine-Niilu, kudau virduau Efiopies. Kuivah hiekkumuah Niilan rannoile rodih omal aigua muinazen Jegiptan tsivilizatsii. Jogi on histourien aigua olluh tärgei liikendehväyly.

Niiniselgy:
Niiniselgy () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Niinisellänjärven pohjasrannal.
Elokuus vuonnu 2014 kyläs kaivettih puučasounu kn’az’an Vladimiran kunnivokse.

Niittymarin kieli:
Niittymarin kieli (niittymarin kieleh "Олык марий йылме") on uralilazen kieliperehen suomi-ugrilazeh kielijoukkuoh kuului marilaine kieli.

Nikaragua:
Nikaragua libo Nikaraguan Tazavaldu () on valdivo Keski-Amerikas. Suves rajoittuu Kosta-Rikan kel, pohjazes on Gonduras. Keski-Amerikan suurin valdivo.
Muan pinduala on 129 494 km². Rahvahan lugumiäry on 6 257 028 hengie (2013). Piälinnu on Managua. Viralline kieli on ispanien.

Nikola Tesla:
Nikola Tesla (serb. Никола Тесла; 10. heinykuudu 1856 Smil’an, Avstrien imperii – 7. pakkaskuudu 1943 New York, Yhtysvallat) oli keksii sähkötehniekan da radivotehniekan alal, inženieru da fiiziekko. Roinduperiä myöte häi oli serbielaine. Rodivui da kazvoi Avstro-Vengries. Ruadoi Fransies da Yhtysvallois. Vuvvennu 1891 häi sai Yhtysvalloin kanzalližuon.
Tesla otti ozua vaihtovirran, kolmivaihevirran da induktiomotoran luadimizes da kehittämizes. Se avvutti siirdyö tevolližusrevol’ucien toizeh etuappah. Teslan kunnivokse on nimitetty magniettuvuon tihevyön tesla-mittuyksikkö, avtomašinvalmistai Tesla Motors, sego Belgradan Nikola Teslan lendoazemu. Tutkii sai monet palkindot: E. Kressonan, J. Skottan da T. Edisonan medalit.
Nikola Teslaa pietäh yhtenny nygyhistourien merkiččijöis keksijöis. Tesla on sežo yksi radivotehniekan kehittäjis. Myöhembi hänele myönnettih sit patentu. Radivon ozutettuu Tesla sai muailman tunnustamizen arvokkahannu inženierannu da keksijänny. Teslan aigazet ruavot avattih dorogua nygyaigazele sähkötehniekale. Hänen keksindöt oldih innovatiivizet. Monien Teslan patentoin hyövyttämine onnistui vaste hänen kuolendan jälgeh.
Sežo NikolaTesla on efiran olemizen kannattai. Häi pidi monii koitteluloi tovestumah efirua eri ainehiennu, kuduadu voi käyttiä tehniekas.

Nikolai Abramov:
Nikolai Viktorovič Abramov (24. pakkaskuudu 1961, Ladva (vep), Leningradan aloveh – 23. pakkaskuudu 2016, Petroskoi) on vepsäläine da ven’alaine kirjuttai, runoilii, žurnalistu, kirjalližuskiändäi, Karjalan tazavallan arvostettu kul’tuururuavon ruadai.
Eloskerdu.
Häi rodihes da kazvoi Leningradan alovehen vepsäläzes hierus Ladvas. Häi on vepsäläine.
Vuvvennu 1978 häi loppi Vinnitsien školan. Abramov opastui Leningradan topogruafiellizes tehnikumas, Petroskoin valdivoyliopistos, Karjalan pedagougizes valdivoyliopistos. Häi ruadoi gruššiekannu, souhozan da piloruaman ruadajannu, hierun kul’tuurutaloin johtajannu, geodeziamatkan ruadajannu, fotokuvuajannu, Svirin tulet (Svirskije ogni)-piirilehten da Suomelasugrilazen lehten korrespondentannu, Ken mis (Kto o čjom)-iččenäzen lehten korrespondentannu, vepsäläzen Kodima-lehten redaktorannu da piäredaktorannu. Jälgimäzet vuvvet häi ruadoi Karjalan kanzalliskirjastos.
Abramov oli Ven’an kirjuttajoin liiton ozanottai vuvves 1998 algajen da Ven’an žurnalistoin liiton ozanottai vuvves 2003 algajen. Suomelasugrilazien kirjuttajoin XI rahvahienvälizes kongresas, kudai oli elokuus vuvvennu 2010 Oulus (Suomes), Abramovan vallittih Suomelasugrilazien kirjuttajoin liiton hallindoh. Abramov oli Karjalan tazavallan žurnalistoin liiton ozanottai.
Häi kuoli 23. pakkaskuudu vuvvennu 2016 Petroskois jugien lyhytaigazen voimattomuon jälles. Abramovan pandih muah hänen roindumuas Ladvan-hierus.
Luomisruado.
Abramovan ezmäine runokogomus on «Koumekümne koume» (”Kolmekymmen kolme”). Se piäzi ilmoih vuvvennu 1994 da tuli enzimäzekse taidotevoksekse vepsän kielel.
Runoilii kiändi vepsän kieleh muailman da Ven’an kirjalližuon klassiekkoi. Häi kiändi Omar Haijaman, Rabindranat Tagoran, Uil’jam Šekspiran, Pol’ Verlenan, Aleksandr Puškinan, Lev Tolstoin, Sergei Jeseninan, Nikolai Kl’ujevan, Boris Pasternakan, Nikolai Rubtsovan, Jevgeni Jevtušenkon, Vladimir Vysotskin da muuloin kirjuttajien tevoksii. Häi kiändi sežo Kalevipoeg- estounielazen rahavahan eeposan ozii, Komin rahvahan suarnoi, Ven’an suomelasugrilazien kirjuttajoin runoloi da prouzua. Sidä paiči Nikolai Abramov kiändi sežo muailman rokmuuzikan tekstoi: ezim. Yesterday (The Beatles) da We Are The Champions (Queen), kuduat pajatetah vepsän kielel Anna Vasiljeva (Jusne) da Karjalan pajo- da tansi- kanzallisansambl’u ”Kantele”.
Nikolai Abramovan runot piästettih ilmoih erilazis kogomuksis, runovalliteksis, niidy kiännettih vepsän kielespäi ven’akse, suomekse, virokse, ruočikse, frantsien, norviegien, vengrien kielikse, Ven’an suomelasugrilazien rahvahien kielikse.
Nikolai Abramovan kniigu «Kurgiden aig» (”Kurgiloin aigu”) on V.S. Vysotskin muzeis ”Vysotskin taloi Tagankal” («Дом Высоцкого на Таганке»).
Abramov otti ozua ”Vepsäläine pyhä”-dokumentufilman kuvuamizeh (prod’usserukeskus ATK-studio, Pietari). Ligakuus vuvvennu 2009 tämä filmu sai II alovehienvälizen multimediakilvan palkindon (”Siberin kuldaine kedruoksu”-palkindo) Kemerovos.

Nikolai Laine:
Nikolai Grigorjevič Laine (tovelline sugunimi on Gippiev: 27. oraskuudu 1920 – 18. tuhukuudu 1984) – nevvostolaine runoilii, kiändäi, Karjalan autonomizen sosialistizen nevvostotazavaldan arvostettu kul’tuuran ruadai (v.1974), Ven’an sosialistizen federatiivizen nevvostotazavaldan arvostettu ruadai (v.1978).
Luomisruado
Lainen enzimäzet tevokset piästih ilmoih vuonnu 1936. Sidä myöhembi piäzi ilmoih «Враги»-runoelmu. Vuonnu 1939 ilmestyi runoloin kogomus karjalan kielel. Tänä vuonnugi Karjala-žurnualah piästih runot karjalan kielel: «В лесу», «Играй, Кантеле». Laine kirjutti sežo runoloin kogomukset «Huondes», «Lieksan lauluja», «Punaiset pihlajantertut», «Из поколения в поколение». Omis runoelmis «Старый мастер», «У костра», «В новогоднюю ночь», «Три березы» Laine kirjutti oman muan suvaičukses da sen muan ahkeris ruadajis.
Häi enzimäzenny kiändi suomekse ven’alazien runoilijoin tevokset: N. Nekrasovan, V. Majakovskin, A. Tvardovskin, M. Svetlovan, Nikolai Gribačovan, Janka Kupalan, Taras Ševčenkon, Gevorg Eminan tevokset. Sežo häi kiändi estounielazien runoilijoin Juhan Smuulan da Paul’ Rummon tevokset
Laine on yksi kiändäjis, kuduat kiännettih ven’akse Kalevala-eeposan v. 1979 da v. 1973.

Nikolai Zaitsev:
Nikolai Zaitsev.
Nikolai Zaitsev (16. talvikuudu 1938) on tundiettu karjalaine kirjuttai da taideilii. Häi kirjuttau omii tevoksii karjalan kielen livvin murdehel.
Eloksenkerdomus.
Nikolai Zaitsev on roinnuhes 16. talvikuudu vuvvennu 1938 Alavozen alovehen Antilan kyläs, Anuksen piiris. Jälles školua ruadoi Alavozen meččyzavodal. Jo lapsennu olles ylen suvaičči piirustua. Vuvvennu 1960 Nikolai loppi Moskovan Rahvahallizen Taidoyliopiston. Omah mučoih Galinah N. Zaitsev tuttavui vuvvennu 1963 Alavozen kluubas, nuoret kerras miellyttih toine toizeh, nenga sovus da rakkahuos eletäh 45 vuottu. Yhes hyö kazvatettih kaksi poigua, nygöi autetah kazvattua bunukkoi. Nikolai Petrovič sanou, gu pereh kannattau händy kaikis ruadolois.
Nikolai Zaitsev ruadoi meččyzavodal. Nygöi on eläkkehel da eläy Anuksenlinnas. 2005 vuvves algajen rubei kirjuttamah kerdomuksii, novelloi. Novellois Nikolai kuvaillou omua muadu, Karjalan hieruloin histouriedu. Novelloin piäaihiennu on karjalaine ristikanzu, hänen hengi, mielet, duumat, tahtot, ilot da igävät. 
Toimindu literatuuran alal.
Vuvvennu 2006 Nikolai Zaitsev kirjutti oman enzimäzen "Čuajumagari"-kerdomuksen. Sen jälles päivänvalgien nägi vie 14 piendy da suurdu kerdomustu. Viizi niilöis on kerätty kirjuttajan enzimäzeh "Omat ikkunat"- kniigah, kudai piäzi ilmah vuvvennu 2009.
Vuvvennu 2014 Petroskois piäzi ilmah kerdomuksien kogomus "Katkattu oza". Nikolai on sen kniigan taidoilii.
Hänen tevoksien piätiemannu on ristikanzu, kudaman kauti kirjuttai sanelou vaigielois histouriellizis tahahtumis: voinis, kollektivizatsies, repressielois sego voinan jälgehizes vuozis. Tevokset on kirjutettu iče Nikolai Zaitsevan, hänen buaban da died`oin elaigufaktoin pohjal. Nikolain Zaitsevan kerdomukset äijäl kosketah syväindy. Kirjuttai nerokkahasti, kielastamattah da liijoittelemattah ozuttau karjalazien elaigua da tabua.
Toimindu taideilijannu.
Paiči kirjutusruaduo N. Zaitsev on nerokas taideilii. Piirustua häi algoi školas, konzu opastui kolmandes kluasas. Piirustuskerhos hänel oli nerokas opastai Leonid Korhonen; kuduas häi äijäl mih opastui. Sit nämmä tiijot päittih hänele Moskovan taidoyliopistos opastujes. Mondu vuottu Nikolai Zaitsev ruadoi mainostaidoilijannu. Kogo elaijas hänel suitui suan kuvua. Erähät niilöis pandih ozutettavakse Anukses, Alavozes sego Petroskois.
Lähtehet:.
1. Kniigu "Katkattu oza" (Verso, 2014)
2. Kuzmina Olga. Luonnon helmas kazvanuh kirjuttai //Oma mua №50/2013.-s.3
3. Libertsova.V. Pädis tarattua livvikse// Oma mua №13/2012. -s.5
4. Libertsova V. Nikolai Zaitsevan kirjavu muailmukuva //Taival-almanakku 2013. -s.44 -47

Nimijoki:
Nimijoki libo Kimioja on Ven’an jogi, kudai virduau Karjalas.
Se laskeh Šuojogeh. Joven piduhus on 11 km. Jovenalan pinduala on 58,9 km².

Ninnettäi:
Ninnettäi (suom. "Niisku", ruoč. "Snorken") on figuuru suomenruoččilazen taidoilijan Tove Janssonan kuvittehellizes muumiperehes kerdojis Muumi-kniigois. Ninnettäi on sežo myödäi Japounies 90-luvul luajitus animaciisarjas "Muuminotkon starinoi" (suomekse "Muumilaakson tarinoita"), kudai pohjavuu Tove Janssonan kniigoih da Tove da Lars Janssonan Muumi-sarjukoomiksoih. Sarjukoomiksupiirdäi da kirjuttai Lars Jansson oli Tove Janssonan velli.
Ninnettäi on myödäi vaiku kahtes kniigas: "Muumipeigoi da händytiähti" da "Tiedoiniekan hattu" -kniigois. Animaciisarjas häi ei ole piäfiguuroi ga on myödäi äijy enämbi, migu Janssonan tevoksis. Kniigois Ninnettäi on tavalline lapsi, ga animaciisarjas häi on keksii da tiedomies.
Ninnettäjän sizär on Ninnineidoi, kudai on Muumi-kniigoin piäfiguuran Muumipeigoin mielespietty. Paiči Ninnineidoin vellie, ninnettäi-nimel kučutah myös kogo ninnettäjien lajii. Alguperäzis Tove Janssonan Muumi-kniigois kerrotah, ku ninnettäjät ollah lähästy suguu muumiloile. Kniigois ninnettäjät vaihtetah värii tundoloin mugah.
Tove da Lars Janssonan resunkois Ninnettäi on samannägöine, gu Muumipeigoi. Muumipeigoi da händytiähti -kniigas Muumipeigoin dovariššu Muikkuine tottu mainiččou, ku Ninnettäi on valpahanfiolietovoi da Muumipeigoi valgei. Erähäs Tove Janssonan piirretys värillizes kanzikuvas Muumipeigoi, Ninnettäi da Ninnineidoi kai ollah valgeidu. Tiedoiniekan hattu -kniigas on kuva, kudamas Ninnettäjäl on parikku piäs, ku häi on sud’d’annu Mörrön suudoistundos. ”Muuminotkon starinois” Ninnettäjäl on očkat da oččutukku.
Ninnettäi "Muuminotkon starinois".
Animaciisarjas Ninnettäi puaksuh kuvatah ylbiekse da kaikentiedäjäkse. Häi keksiy ainos dieloloi, kudamat ollah Muuminotkol harvinazii. Ninnettäjän tärgevimbii projektoi oldih kaksi ilmulaivua, kudamii häi luadi omas masterskois.
Ninnettäjän enzimäine ilmulaivu mustoitti laivua. Laivua ohjattih rul’al da sen oli tarkoitus lendiä liikkujil siibilöil da rotoroil, ga Ninnettäi ei maltanuh keksie laivale tarbehekse tevokastu poltoainehtu. Seeries ”Suuri pamahtus” (suomekse Iso jysäys) keksii Muhveli kerdoi Ninnettäjäl, ku häi oli luadinuh ilmulaivah sobijua poltoainehtu. Sendäh ku Ninnettäi ei uskonuh, ku Muhvelin poltoaineh on sobijua, Muhveli da Haižuli livahtettihes Ninnettäjän masterskoih. Da sendäh ku Muhvelin poltoaineh oli liijan vägeviä, ilmulaivu räjähtihes da hävitti samaiten kogo Ninnettäjän masterskoin.
Toine laivu oli enzimästy pienembi: laivah syndyi vaiku kullettai da yksi passažiiru. Ylen suuri ilmumiäččy pidi uvven laivan ilmas, da laivua ohjattih rotoroil, kudamat oldih laivan sivuloil. Ninnettäi piäzi koitehajol kezän lopul, da ku talvi tuli, häi lähti uvven laivanke suvehpäi. Ninnettäjän lähtemizeh lopehes enzimäine ”Muuminotkon starinoi” -sarju. Sarjan uuzis seerielois (seeriet 77–101) Ninnettäjiä enämbi ei ole.

Nobel-palkindo:
Nobel’-palkindo (ruoč. Nobelpriset, ) on yksi arvokkahimis rahvahienvälizis palkindolois, kudai joga vuottu miärätäh suuren tiedotutkimuksen, vallankumovuksien keksindölöin libo kul’tuurah libo yhteiskundan kehitykseh panoksen periä.
Nobel’-palkindo on nimitetty dynamitan keksinyön ruoččilazen Al’fred Nobel’an kunnivokse. Se on fiziekan, himien, liečetiijon, kirjalližuon da rauhan alal juattavu palkindo. Sežo on olemas muga sanottu talovustiijon Nobel’-palkindo, kudai miärärtäh vuvven 1969 algajen. Enzimäzet viizi palkindokategouriet perustettih Nobel’an testamentan mugah vuonnu 1895 da enzimäzet palkindot juattih vuonnu 1901. Ruočin keskusbankan talovustiijon palkindo Al’fred Nobel’an mustokse perustettih vuonnu 1968 da enzimäine palkindo annettih tuliennu vuonnu. Nobel’-palkindoh kuuluu ližäkse läs miljonu jevruo den’gupalkinduo.
Paiči Nobel‘an rauhanpalkinduo, kai muut palkindot miärätäh Stokgol’man konsertukois Ruočis. Nobel’an palkindo miärätäh Oslos. Rauhanpalkindon suajan piätetäh erilline komitiettu, kudai vallitah Norviegien parluamentu.
Palkindo voijah suaja vaigu eri ristikanzat, ei laitokset (paiči rauhanpalkinduo). Rauhanpalkindo voijah miärätä sego eri ihmizile, sego virrallizile da yhteiskunnallizile laitoksile. Gu komitietan ozanottajat ei löydy hyviä tevoksii, palkindo voi jiäjä juamattah. Sežo palkindo annetah vaigu hengis olijoile ristikanzoile.
Piädokumentu, kudai miäriäy palkindon andamizen siännöt, on Nobel’an rahaston ustuavu.

Nogikana:
Nogikana ("Fulica atra") on randukanoin heimoh kuului lindu.
Karjalankieline nimi.
Linnun karjalankieline nimi on täh artikkelih näh kiännetty suomenkielizes sanas "nokikana".
Kogo da nägö.
Piduhus: 36-42 cm<br>
Siibien agjuväli: 70-80 cm<br>
Paino: 0,6-1,2 kg

Nogisorzu:
Nogisorzu () on sorzien heimoh kuului lindu.
Karjalankieline nimi.
Linnun karjalankieline täs artikkelis käytetty nimi on kiännetty suomenkielizes sanas "nokisorsa".
Kogo da nägö.
Piduhus: 53-61 cm
Pezindy.
Nogisorzu muniu 6-14 jäiččiä. Tavallizeh jäiččiä on 8-10. Emäččy haudou jäiččii yksin 26-30 päiviä.
Aloveh.
Nogisorzu peziy Pohjas-Amerikas. Yksikai niidy yöksyy puaksuh Päivänlasku-Europpah. Suomes enzimäine nogisorzu tavattih Sovankyläs vuonnu 2004.

Noljakka:
Noljakka on Jovensuun linnan aloveh. Noljakas eläy äijy rahvastu.

Norjan kieli:
Norjan kieli libo norju on pohjasgermanine kieli. Kielel pagizou läs 4,8 miljounua hengie. Kui Karjalasgi, Norjas ei ole yhty yhtenästy kirjukieldy, vaigu kaksi virrallistu kielimuoduo, kirjunorju (nor. "bokmål") da uuzinorju (nor. "nynorsk").
Norjan lähisugukielet ollah ruočči, danii, islandii da fiäri.

Norviegii:
Norviegien kuningaskundu (kirjunorviegiekse Kongeriket Norge, uuzinorviegiekse Kongeriket Noreg) libo Norviegii ("Norge" libo "Noreg") on perustuslailline monarhii Pohjas-Europas. Mua kuuluu Pohjasmualoih da Skandinavieh. Se on Ruočin päivännouzu- da Suomen pohjasnaapuri, da sil on yhtehisty rajua sežo Ven'an kel. Pindualal varsinaine Norviegii on kolmannekse suurin Pohjasmua. Muan päälinnu da suurin linnu on Oslo.

Nousia Ven'alaine:
Nousia Ven'alaine libo Nousia Karjalaine libo Nousia Ryds libo Nousia Ryssä oli 1500-luvul elänyh ristikanzu. Häi on tovennägözesti olluh Kägisalmen guberniespäi lähtözin olluh karjalaine. Häi ozutti selonteol karjalazien vahnoi laukkutielöi, kudamii myö kulgiettih Kägisalmes Pielisjärvele da ielleh Ouluh da toizeh suundah Vienanmerele. Häi ozutti sen korolin aziimiehele Jaakko Teitile.Selostus on jullattu tevokses "Jaakko Teitin valistusluettelo Suomen aatelistoa vastaan vuosilta 1555-1556" (1894).

Nuokkijärvi:
Nuokkijärvi () on suuri järvi Luodeh-Karjalas.
Järven pinduala on 210,6 km², piduhus – 39,9 km, levevys – 22,5 km, randuviivan piduhus – 254,6 km. Sen keskisyvys on 8,6 m, syvin kohtu on 40 m.
Järves on 126 suardu, kudamien yhtehine pinduala on läs 10,3 km². Suurimat suaret ollah Toraissari (1,13 km²), Vezansari, Kurčunsari, Papinsari, Keurunsari, Hernesari.
Rannat ollah korgieloi da kallivoperäzii. Se on jiäs ligakuun lopuspäi sulakuun loppussah.
Järveh laskeh 12 jogie, suuri jogi on Nogeusjoki. Järvespäi otetah allun Rastas da Häme (Kem’an jovenala).
Pohju on enimyölleh muvakas. Lahtilois kazavau äijy kažl’ua da karvukortehtu.
Järves on riäpöidy, siigua, haugii, ahvendu, särgii, lahnua, matikkua da kiiškoidu.

Nuori Karjala:
«Nuori Karjala» on yhteiskunnalline nuorižoliitto Karjalan tazavallas.
Histourii.
Liitto oli perustettu 17. talvikuudu vuonnu 1993 (registriiruittu 9. tuhukuudu vuonnu 1994). Nuori Karjalan luadii oli Petroskoin Valdivon Yliopiston Itämerensuomelazien kielien da kul’tuuran tiedokunnan luomisnuorižon joukko, Nadežda Kalmikova (Kuznetsova) johti tädä joukkuo. Piätehtävänny oli Karjalan itämerensuomelazien (karjalan, vepsän da suomen) rahvahien kul’tuuran da kielien säilyttämine.
Oman perustamizen vuonnu «Nuori Karjala» tuli Suomelas-ugrilazien rahvahien nuorižoliittoh (МАФУН).
«Nuoren Karjalan» ozanottajat enimyölleh ollah nuoret ristikanzat: opastujat, Karjalan instituuttoin loppijat, ruadajat. Järjestön aktivistat ruatah karjalankielizis lehtis, radivos, teleohjelmis, kul’tuurukeskuksis, yliopistolois, istituuttois i m.i.
«Nuori Karjala» on ulgomualaine agentu.
Ulgomualazen agentan stuatussu annetah liittoloile, kuduat otetah ozua poliittizes elaijas da suajah ulgomualline rahoitus. Vuonnu 2015 oraskuus Karjalan Oigevusministerstvu piettih ylimiärästy Nuori Karjala – liiton toimindan dokumentoin tarkastustu nimettömän ristikanzan ilmoituksen periä. Kezäkuus Ven’an Oigevusminiserstvu merkičči liiton ulgomualazien agentoin luguh. Tämän periä Nuori Karjalan – liiton ozanottajien miäry oli lyhendetty kolmesuavus kymmenessäh. Ližäkse tiedoloin piästäjes ilmoih Internietis pidäy ozuttua ulgomualazen agentan stuatussu.
Nuori Karjala – liitos ei suostunnuh Oigevusminiserstvan piätökseh da ilmoitettih, gu liitto ei ota ozua poliittizes elaijas da ei sua ulgomualazii den’goi. Petroskoin linnan suvvos liitto ei voitannuh dieluo.
27. elokuudu vuonnu 2015 «Nuori Karjala» piätti loppie omua toimindua.
22. syvyskuudu 2015 uuzi liitonjohtai Aleksei Tsikarev uvvessah perusti «Nuori Karjala» liiton. Uuzi «Nuori Karjala» on registriiruittu 27. pakkaskuudu 2016.
Toimindu.
«Nuori Karjala» pidäy kul’tuuru-tiijonandamizii toimenpidoloi Karjalas: pruazniekkallizii ilaččuloi, sportupidoloi, folkmuuzikkumarafonoi, etnokul’tuuruluageriloi.
Etnokul’ultuuru- da etnotiijonandamisproektoi on liiton piäruado. Liitto ottau ozua Muailman suomelas-ugrilazien rahvahien kongressois.

Nuožarvi (kylä):
Nuožarvi on vahnu karjalaine kylä Karjalan tazavallas Priäžän kanzallizes piiris. Se on Nuožarven kyläkunnan haldivolline keskus.
Se sijoittuu Nuožarven liidehrannal, 76 kilometrin piäs Petroskoispäi.
Kylä muanitah enzimäzen kerran piscovolois kniigois XVI vuozisual.
Voinan aigua Nuožarven alovehel oli Nevvostoliiton vangiloin luageri.
Nuožarven rahvahan lugumiäry.
Enne Nuožarves joga perehes oli heboloi da muudu žiivattoi. Piäruado oli muanruado: rahvas kazvatettih ruistu da ozrua. Vie kalastettih äijän. Leibiä ei täydynyh kogo vuvvekse. Sendäh keviäl syödih kalua.

Nuožjärvi:
Nuožjärvi, Nuožarvi () on Ven’an järvi Karjalan tazavallan suviozas (Priäžän piiri).
Järven pinduala on 8,9 km² (suariloinke), piduhus – 10,4 km, levevys – 1,3 km, randuviivan piduhus – 25,8 km. Sen keskisyvys on 5,7 m, syvin kohtu on 12,6 m.
Rannat ollah kivizii. Järven pohjasozas on savirandoi, suviozas – hiekkurandoi.
Järveh laskeh seiččie jogie, suurin niilöis on Holma-jogi. Lähäl järvie on Nuožarven silmykaivo.
Läs 85% pohjan yhtehizes pindualas peittäy muzavanvihandu muda. Randupohjas on hiekkua, kivie, savie da rudua. Vien läbinägyvys on 1,5 m.
Järvi jiädyy kylmykuus, avavuu oraskuun puolivälis.
Järves kazvau kažl’ua. Täs löydyy äijy kalua, ezim. särgii, kiiškoidu, ahvendu, lahnua, kuhua, riäpöidy, siigua, haugii da matikkua. Enimyölleh pyvvetäh särgii (enämbi 40% vuvven keskimiäräzes kalasualehespäi), kiiškoidu (20%), ahvendu (15%), lahnua (10%), kuhua (vähembi 5%). Riäpöidy, siigua, haugii da matikkua on 10% yhtehizes kalasualehespäi.

Nurmes:
"Italic text"
Nurmes on linnu Suomen Pohjas-Karjalas. Nurmekses eläy 8 046 hengie. Nurmes on myös virrallizesti "Jevroupan rastavupajolinnu" da nurmekselaine Pekka Juhani Hannikainen kirjutti "Karjalaisten laulu" -pajon sanat.
Nurmekses oli Suomen ezmäine karjalankieline kielipezä, ga se loppi oman ruavon. Nygöi ollah luadimas tostu kielipeziä Nurmekseh.
ELDIA-projektan mugah Nurmes da Valdimo (alovehii nimitetäh "Ylä-Karjalakse") ollah Suomen alovehii, kudamis eläy kaikis enämbän karjalankielisty rahvastu. Toizet ollah Muhos, Jovensuu, Helsingi, Lahti, Kuopijo, Jyväskylä, Kotku, Tampere da Oulu.
Nurmeksen hieruloi.
Höljäkkä, Jokikylä, Jänislehto, Kohtavaara, Kopras, Kuikka, Kuohatti, Kuokanvaara, Kynsiniemi, Lipinlahti, Mujejärvi, Nurmes, Palojärvi, Petäiskylä, Porokylä, Porosaari, Salmenkylä, Saramo, Savikylä, Särkivaara da Ylikylä.

Nurmoilu:
Nurmoilu () on kylä Anuksen kanzallizes piiris Karjalan tazavallas Ven'al. 

Näivöi:
Näivöi on karjalazien da vepsäläzien perindöline syömine. Havvotut nagrehet – padahaudazet – kuivattih päčis näivöikse. Lapset nämmii kuivannuzii palazii syödih n’amuloin sijas. Niilöis keitettih vie riepoidu.

Närhi:
Närhi ("Garrulus glandarius") on varoiloin heimoh kuului lindu.
Muut nimet.
Tunguas da Puadanel närhii on kučuttu nimel meččäharakka. Puadenel tunnetah sežo nimi reäčky.
Kogo da nägö.
Piduhus: 32-35 cm<br>
Siibien agjuväli: 54-58 cm<br>
Paino: 140-185 g

Ohotanmeri:
Ohotanmeri on Tyynenmeren meri, kudai eruou sit Kamčatka- niemimual, Kuriilisuaristol sego Hokkaido- suarel. Meren rajal ollah Ven'a da Japounii. Endine nimi on Kamčatkanmeri.
Pinduala on 1603 tuhattu km². Keskisyvys on 1780 metrii, suurin syvys on 3916 metrii. Meren päivänlaskuoza on manderen lačun ozan piäl, sie on pieni syvys. Ligakuus oraskuussah (libo kezäkuussah) meren pohjaine oza on jiän ual. Liidehoza ei jiävy. Pohjaine rannikko ei ole oigei. Ohotanmeren koillizes on suurin lahti — Šelihovan lahti. Päivännouzupuolen Kamčatka- niemimuan randuliiniel ei ole lahtie. Päivänlaskupuolen randuliinii ei ole oigei — sie ollah Sahalinanlahti da Šantarskoin meri.
Kalastus (lohi, sel'di, mintai, moivukuor'oi, navuagu da toizet kalarovut), merisyömizet (kamčatkan meriruakku). Sahalinan jalustal suahah neftii, kivihiildy sego luondoguazuu. Piäportat ollah: manderel
Vuvven 2014 kevätkuun 15. päiväs algajen, Yhtistynyzien kanzukundien piätöksen mugah Ohotanmeri kogonah kuuluu Ven'an yksinomaizeh ekonoumiekkualoveheh (poikkevuksennu on pieni Hokkaido-suaren rajal olii oza).

Okeanii:
Okeanii - muailman oza, muantiijolline da puaksuh geopoliitiekkalline muailman aloveh, kudai on Tyynen valdumeren keski- da lounasozis 100 suarilois da attolois.
Muantiijolline olopaikku.
Okeanii on muailman suarijoukko, kudai sijaiččou Tyynen valdumeren lounas- da keskiozis, Pohjazen muan puoliškon subtropiekkalizien levevysastieloin da Suvizen muan puoliškon lauhkieloin levevysastieloin välis. Kogo muan jagamizen muailman ozikse mugah Okeanii yhtistetäh Avstrualieh yhtenäzeh muailman ozah-Avstrualii da Okeanii, vaigu toiči se miärätäh iččenäzeh muailaman ozakse.
Kogo suariloin pinduala on 1,26 miljonua km² (Avstrualinke 8, 25 miljonua km²), vägilugu on läs 10,7 miljonua ristikanzua (Avstrualinke 32,6 miljonua ristikanzua). Muantiijon mugah Okeaniih kuulutah Melanezii, Mikronezii da Polinezii, toiči Uuvven Zelandiigi.
Okeaniin suaret ollah Tyynen valdumeren merilois (Koruallumeri, Tasmanan meri, Fidži-meri, Koro-meri, Solomonan meri, Uvven-Gvinejan meri, Filippinien meri) da Indien valdumeren meris (Arafuran meri).

Oliivuvoi:
Oliivuvoi on siemenvoi, kudamua luajitah jevrouppalazes oliivas (lat. "Olea europaea"). Sen väri on muzavanruskiettavan-keldazes vihandankeldazessah. Sen magu on vähäzel kargiettavu.
Oliivuvoi on Gretsien, Itualien da Ispuanien perindöllizii syömizii. Antiekan aijois oliivuvoi vältämättäh kuuluu Välimeren syömizenrajoituksih – diettah. Ammuzis aijois sidä käytettih kirikkölöin pyhittämizes. Ven'al XIX vuozisuan loppussah korgiedu luaduu oliivuvoidu sanottih provanskoikse, pahembua – puuhizekse.
Suurimat tuottajat.
Oliivuvoin suurin tuottai on Espuanii – 2010 vuvvel 44% oliivuvois on valmistettu täs muas. Toizekse suurin tuottai on Itualii. Kolmandekse – Gretsii. Gretsien rahvas enin kaikkie muailmas, enämbi itualilazii da espuanielazii, syvväh oliivuvoidu. Jogahine ristikanzu syöy 23 litrua voidu vuvves.
Oliivupuu on Gretsien muan kanzalline puu. Ollah sidä mieldy, ku tämän puun luadijannu oli Afina Pallada. Gretsien erähäl suarilois – Rodosal kazvau 1,5 miljounua oliivupuudu, äijil on 2000 vuottu igiä.
Jevroupan ulgopuoles suurimat oliivuvoin valmistajat ollah Siirii da Marokko.
Valmistandu.
Oliivat vereksenny ei olla syödävät, sendäh ku ollah ylen kargiet. Niilöi pietäh erillizes rassalis monien nedälilöin aigah, sit kargevus lähtöy iäre.
Oliivuvoin valmistamizekse oliivat ezmäi mädžötetäh. Sit roittu sevos hil’l’akkazin pieksetäh, sen jälgeh ruvetah puristamah voidu. Puristetah eri puristuskonehil. Oliivan kabulois, kudamat jiäjäh puristandan jälles, sežo voibi suaja voidu, ga se on äijiä pahembua luaduu.
Luavut.
Parahannu on oliivuvoi ekstraluaduu puhtastamatoi, angliekse sen nimilippuh on kirjutettu:
Extra Virgin Unfiltered Olive Oil libo ekstraluaduu puhtastettu, sen nimilippuh itualiekse on kirjutettu: Olio d'oliva extravergine, angliekse - extra virgin olive oil libo espuaniekse - virgen extra.
Paras Extra Virgin on hyvä tervehyöle: sydämele, vačale, nahkale, tukile, kohtuzile akoile, ku sit on äijy vitamiinua da minerualuainehtu. 
Säilytändy.
Oliivuvoidu ei pietä jiäškuapas. Jiäškuappah panduu kai vitamiinat hävitäh vois. Tädä luaduu voidu pietäh škuapas pimies viilies kohtas hyvin salvatunnu. Oliivuvoidu voibi pidiä ruokos avuamattah kolmen vuvven aigah, avatunnu – vaiku kuvven kuun aigah.

Olimpiadukižat:
Olimpiadukižat ollah suuret rahvahienvälizet monilajizet sportukilbailut, kuduat pietäh kerran nelläs vuvves Rahvahienvälizen olimpiadukomitietan suojelukses.
Histourii.
Nygyaigazet olimpiadukižat perustutah antiekan aijan Olimpas Gretsies piettylöin Olimpiadukižoin perindöh. Olimpiadukižat oldih uskondokul’tan ozannu. Olimpua griekkalazet piettih pyhänny kohtannu. 
Nygyaigazet olimpiadukižat piettih enzimäzen kerran Afiinois vuonnu 1896. 
Vuvven 1924 algajen kižat on juattu kezä- da talviolimpiadukižoih da vuvvessah 1992 kezä- da talvikižat piettih samannu vuonnu. Ga sit vuvven 1994 algajen talvikižat pietäh kezäkižoin jälles kahten vuvven peräs.
Vuozinnu 1912-1948 piettih olimpiakižoin yhtes sežo olimpiadukižoin taidekilbailuloi.
Nygöi pietäh Paraolimpiadukižat niistiiristikanzoih niškoi.
Olimpiadukižoin simvolat.
Olimpiadukižoin simvolu on viizi kiinitetty olimpiadurengastu, kuduat merkitäh 5 muailman eländyozua olimpiaduliikehes. Ylärivin rengahien värit ollah: valpahansinine, mustu da ruskei. Alarivin rengahien värit ollah: keldaine da vihandu. Valpahansine rengas merkiččöy Jevrouppua, keldaine rengas – Aaziedu, mustu rengas – Afriekkua, vihandu rengas – Avstrualiedu, ruskei rengas – Ameriekkua. Olimpiadukižoil on omat embliemu da flagu. Embliemu on olimpiadurengahat. 
Sendäh gu nygyaigazet olimpiadukižat jatketah antiekan olimpiadukižoin perindyö, enne kižoi sytytetäh olimpiadutuli Olimpian lehtimečas Grecies, kuduas se vietäh kižakohtale.

Oma Mua:
Oma Mua on vuvvennu 1990 perustettu karjalankieline lehti. Lehten enzimäine noumeru piäzi ilmah 8. kezäkuudu. Sen alguhpanijoinnu oldih kieliaktivistat Pekka Zaikov, Tatjana Klejerova da Akilan Iivan.
Lehten haldivoiččijoikse roittihes Karjalan tazavallan Zakonoinhyäksyndykerähmö, Karjalan tazavallan halličus, Karjalan Rahvahan Liitto da Periodika-julguamo.
Oma Mua -lehten enzimäzekse piätoimittajakse oli pandu žurnalistu livvinkarjalaine Viktor Makarov, karjalankielizen sanakirjan luadijan Grigorii Makarovan poigu. Vuvven peräs, vuvvennu 1991 “Oman Muan” piätoimittajakse tuli kalevalalaine Vladimir Kettunen, hyvin tundiettu lehtentoimittai, kudai enne sidä ruadoi “Karjalan Sanomis”. Toimituksen enzimäzii ruadajii oldih Vera Hämäläinen, Valentina Kiuru, L’ubov’ Arefjeva (Baltazar), Viktor Trošev.
Lehten keskimäine painosmiäry silloi oli puolitostu-kaksi tuhattu palua. Sidä sai ostua da tilata vaigu Karjalas. Silloi karjalankieline lehti oli nellisivuine.
Meni aigu, lehti muuttui ulgonpäi dai syväinpuoles, rodih suurembakse da sangiembakse, toimitukseh tuli ruadoh uuttu toimittajua endizien sijah. “Omas Muas” omal aijal ruattih Larisa Nikitina, Raisa Remšujeva, Ol’ga Ogneva, Valentina Mironova, Marina Mihailova, Nina Mihailova, Vladimir Romanov, Mihail Kallijev, Pavel Mihailov, Marina Viglijeva, Natalja Antropova, Jelena Migunova.
Tänäpäi ”Oma Mua” on kaksitostusivuhine lehti karjalan kielen kahtel murdehel – livvikse da vienakse. Silloi-toiči lehtes suau lugie kirjutustu tverinkarjalakse, suvikarjalakse da aniharvah lyydikse. Lehtel on oma saitu, omat sivut VKontaktes da Facebookes. Lehten lugijua eläy ymbäri muailmua: Karjalas da Ven’al, Suomes, Ruočis, Eestis, Valgoven’al. Lehten painosmiäry on 500 palua. Sen ližäkse on lehten pdf-versien tiluajua da lugijua.

Oman:
Oman (arab. عُمان) on valdivo Ezi-Azies. Se sijaiččou Arabien niemimuan liidehes.Oman rajoittuu Saudi Arabienke, Arabien Emiruatanke da Jemenanke. Merel se rajoittuu Aravien merenke da Omanan lahtenke. Viralline kieli on arabien kieli. Muan pinduala on 309 500 km м². Omanan rahvahan lugumiäry on 4 298 320 hengie.

Ondrei:
Ondrei on ainavo liygiläine räppäri. Ondrein oma nimi on Andrei Gorškov. 
Juuret.
Ondrei on roinnuhes Anukses liygiläzien pereheh. Lapsusaijas kuuli karjalua. 
Opastundu da ruado.
Opastui Petroskois Kanzallizen teatran stuudies, kudai ruadoi Karjalan kul’tuuruopistos. Opastuhuu vuvvennu 2010 tuli ruadoh sih samazeh Kanzallizeh teatrah, kudamas nygöi ezittyy spektaklilois karjalan, suomen da ven’an kielel. 
Muuzikkualal.
Školas opastujes mieldyy räp-muuzikkah. Petroskois opastujes rubei räppäilemäh omal muamankielel – livvikse. Enimien pajoloin sanat kirjuttau iče. 
Vuvvennu 2016 sulakuul nägi päivänvalgien pajattajan enzimäine disku. Sen nimi on ”Karelication” da sit on kymmene pajuo livvikse. Net ollah Karjalas da karjalazis. Pajattai tahtou ozuttua, ku karjalan kieli on elävy kieli da sil paistah nuoretgi. 
”Karelication” on keksitty nimi, diskan loppusanois pajattai sellittäy sidä. Diskan kanzi rodih erinomaine da ainavoluaduine. Se on luajittu kallivopiirustuksien tabah da on šokoluadan värii. Se on taidoilijan Jegor Kukuškinan nägemys. Nenga tahtottih yhtistiä vahnua rikastu perindyö da nygyaigua. 
Suavutukset.
Vuvvennu 2015 Andrei Gorškov yhtyi kanzoinvälizeh Mister-Etno-kilbah, kudai piettih Uljanovskas da rodih sen voittajakse. Kilvas Ondrei ezitti omua kanzua da pajatti omal kielel. 

Onežski:
Onežski on Karjalan tazavallan Puudogan piirin Avdejevon kyläkunnan pos’olku.
Se sijoiččou piirin päivänlaskus, Šalica-jovel. Lähimäine kylä on Avdejevo, kudai sijoittuu 8 kilometrin piäs koillizeh. Puudogassah on 60 km.

Oniegan rannikon piirin linnoin da kylien luvettelo:

Oniegujärvi:
Oniegujärvi on järvi Karjalan Tazavallas. Pieni oza järves kuuluu lounuas Leningruadan aloveheh da liidehes Vologdan aloveheh. Oniegu on Jevroupan toizekse suurin järvi jälles Luadogua. Sen pinduala on 9 800 km² da syvin kohtu 120 m. Oniegu laskou Syvärin kauti Luadogah. Oniegah laskijoi jogiloi ollah muun mugah Vytegra, Suunujogi, Vodlajogi, Suoju, Lohijogi da Merga.

Onneli ja Anneli:
Onneli ja Anneli on 17. pakkaskuudu 2014 enzi-illan suanuh Saara Cantellan ohjattu kino, kudai pohjuau Marjatta Kurenniemen kirjah "Onnelin ja Annelin talo" (1966). Kino fil'mattih Loviisas kezäl 2013. Kylmykuul 2014 lapsien panielu valličči "Onnelin ja Annelin" parahannu pitkänny fil'mannu Chicagon kanzoinvälizil lapsienkinofestivualoil.
Enzimäizen kluasan opastujat Onneli (Aava Merikanto) da Anneli (Lilja Lehto) löytäh pihal kirjaizen, kudai on täyzi dengua. Dengoil hyö ostetah dama Ruusupuul (Eija Ahvo) taloin, kudai on kui kahtele tyttözele luajittu. Talois hyö eletäh yhtes huavehien keziä, da tuttavutah samal uuzih ystävih, muga kui heijän uuzih susiedoih Tingelstiinah (Elina Knihtilä) da Tangelstiinah (Kiti Kokkonen).

Ontajärvi:
Ontajärvi () on Karjalan tazavallan Segežan da Mujejärven piirilöin järvi.
Järven pinduala on 182,4 km², piduhus – 30,8 km, levevys – 13,2 km, randuviivan piduhus – 154 km. Sen keskisyvys on 3,3 m, syvin kohtu on 8 m.
Suurimat lahtet ollah Ontajärvensuu, Kallivolahti, Korguba da vie äijy piendu suudu.
Järvi on jiäs kylmykuun alluspäi oraskuun algussah. Kezäl vien lämbötila voi olla 25º madalois kohtis, keskiozis – läs 20º.
Järves on 54 suardu. Niilöin pinduala on 10,6 km². Suurimat suaret ollah Teronšari (4,86 km²), Voišari, Laidašari, Sunašari, Ulja-Šari, on sežo kaksi piendy suaristuo: Purutšaret da Šalamašaret.
Järven rannat ollah madaloi, enimyölleh kivizii, paikoitellen čuuruzii, harvah suohizii. Päivänlaskurandu on korgiembi päivännouzurandua.
Järveh laskeh mondu jogie, ezim. Onda, Jelma da Hargo.
Järves kazvau kažl’ua. Pohju on muvakas. Järves löydyy riäpöidy, siigua, harjustu, haugii, särgii, säyniä, lahnua, matikkua, ahvendu da kiiškoidu.
Järvi jiädyy kylmykuun allus, avavuu oraskuun allus.

On’kul:
On’kul () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Se sijoittuu Mägriänjoven rannal.

Opastus:
Opastus libo opastandu on didaktiekan keskeizin käziteh da tarkoittau kazvatustavottehien suundastu tavoittehellistu vuorovaikutustu, kudaman pyrgimyksenny on opastundu. Opastustu pietäh kazvatuksen tärgevimänny alovehennu. Opastamine on opastuksen alakäziteh da tarkoittau sidä, midä opastai ruadau opastukses.

Oraskuu:
Oraskuu on vuvven viijes kuu. Sidä enne on sulakuu da sen jälles tulou kezäkuu.

Oravu:
Oravu on pieni turkinahkuelätti. 
Leviendy Karjalas.
Oravua on kaikis Karjalan mečis, yhtelläh enämbi niidy on suvipuoles, kus on eri luaduu da eri igiä meččiä. 
Liikundu.
Oravu eläy puulois. Sen hyppävykset voijah olla monimetrihizet. Hyppijes oksalpäi toizele oraval tazapainoh niškoi on händy. Sidä paiči, hännäl oravu kattavuu muates. Hännän liikundas nägyygi elätin mieli da ičentundo. 
Kezän aigua, konzu on kylläl syömisty, oravu liikkuu suutkis kaikkiedah läs puoldukilometrii. Oravan eländykohtannu ollah kuuzi- da pedäimečät. Niilöis elätti löydäy enin syömisty. Niilöih se luadiugi ičelleh pezän. 
Syöndy.
Syöy oravu kuuzen da pedäjän siemendy, linduloin jäiččiä, böbökkiä, muarjua da gribua, puuloin lehtenkandua. Konzu ei ole siemenvuozi, oravu voi hyppie syömizien ečos vägi suuren palan. Tämä liikunduaigu piädyy sygyzyh. Silloi oravat, ku suas löydiä syöndykohtat, voijah liikkuo monii sadoi kilometrii.
Oravat ollah lekkehel enimyölleh huondeksel da ehtäl. Syömizien löyttyy, vuitin syvväh kerras, toizen vuitin pannah peittokohtih, talven varah. Ga pahan siän aigah elätti voi olla hätken aigua pezäs. 
Pezä.
Oravan pezä on luajittu oksis da on kerän nägöine. Sydämes on pehmei katekerros kazvilois. Oravat, kudamil ei ole omua peziä, eletäh tyhjis puuloin kololois. 
Kiimuaigu.
Oravat eletäh yksitellen, poikevuksennu on kiimuaigu, kudai elätil algavuu tuhukuul. Kohtu oraval kestäy 35-40 päiviä da sulakuul sil rodieu 3-10 poigastu. Poigazii kazvattau emä. Oravanpoigazet kazvetah terväh da jo puolentostu-kahten kuun igäzinny net ruvetah elämäh ičepiänneh. 
Kezäkuul oravil on toine kiimuaigu. Toine poigoveh, kudai jo ei ole moine suuri, rodieu heinykuun lopus – elokuun allus. 
Turkin vaihtandu.
Oravu vaihtau turkin kaksi kerdua vuvves. Talvel oravan nahku on tuuhei, tuhkanharmai. Vaiku händy da korvien n’okat jiäjäh muzavanruskiet. Keviäl turkin vaihtandu algavuu piäs, loppuu tagapuoleh, sygyzyl kai on vastukarai. Händyhäi muuttau karvan vaiku kerran vuvves. Kezäl oravan nahku on lyhyt da ylen pehmei, muzavan ruskiedu värii. 
Lugu Karjalas.
Oravu eläy meččyololois vähän, sille vijannu ollah pedoelätit, voimattomukset da syömizien vähys. Oravan suurin vihaniekku on niädy, kudamale enzimäine on piälimäine syömine.
Kaččomattah sih, ku oravan nahkua vähembäl ruvettih pidämäh hinnois, se endizelleh on kallis mečästyselätti. Oravile pannah ravvat da meččuijah sidä orožanke pystykorvukoirien vuoh. Tämän vuvven lugemizien mugah Karjalas on enämbi 90 tuhattu oravua.

Orkestru:
Orkestru (griekan kieles ορχήστρα) – suuri soittajien joukko. Eroituksekse toizis pienembis soittajien joukkoloispäi (kamerujoukkolois), orkestras erähät sen soittajat perustetah joukkoloi, kuduat soitetah unisonah (otetah yhtel aigua yhten noutan).
Histourielline kerdomus.
Suurien joukkoloin yhtelaigahizen soitandan ideju on roinnuh ennevahnas: vie Jegirtas pienet soittajien joukot yhtes soitettih erilazis pruazniekkois da muahpanendan aigua. Nouttukirjuteksien jagamizen mallinnu on Monteverdin tevoksen ”Orfei” noutat, kuduat oldih valmistettu nellähkymmeneh soittimeh niškoi: sen verdua soittajua oli mantanskoin gertsogan perehenlähiläzien keskes. 17 (seiččementostu) vuozisuan aigah tavan mugah ansambl’at perustettih lähisugulazis soittimis, da vai toiči käytettih yhtes erisugulazii soittimii. 18 (kaheksantostu) vuozisuan allus jo roittih orkestrat, kudamis oldih vai kielisoittimet: enzimäzet da toizet viulut, al’tat, violončelit, kontrabassut. Nengoine soittimien kogomus andoi vallan käyttiä täytty nelli-iänisty yhtehsobuu oktavallizen kahtendetun bassunke. Orkestran johtai yhteltiedy soittigi generalbassun (noumerbassun) partien klavesinal libo organal (kirikön muuziekas). Jälles orkestrah puututtih goboit, fleitat, da fagotat. Puaksuh fleitoil da goboloil soitettih samat soittajat, sendäh nämmä soittimet ei voidu andua iändy yhtelaigua. Toizen 18-vuozisuan puolen aigah orkestrah liityttih klarnietat, torvet da lyöndysoittimet (pompotit da litavrat).
Sana ”orkestru”(”orhestra”) tuli kieleh sanas, kudai merkiččöy pyöryziä tilua ennevahnazen griekan teatran lavan ies. Sih sijoitui griekkalaine hora, joga tragiedien libo komiedien ozanottai. Renessansukavven aigah da sit jälles 17-vuozisual orhestra muutui orkestruhavvakse da sentäh andoi nimen soittajien joukole, kudai oli sih orkestruhaudah sijoitunnuh.
Simfouniiorkestru.
Simfouniiorkestru on moine orkestru, kuduas on mondu luaduu soittimien joukkuo, sit ollah kielisoittimet, puhundusoittimet, lyöndysoittimet. Moizen yhtiständän perusteh on roinnuh Jevroupas 18-vuozisual. Enzimäi simfouniiorkestrah kuuluttih jouhisoittimet, puuhizet da vaskizet puhundusoittimet. Sih liityigi vähäluguine lyöndysoittimien joukko. Jälles jogahine niilöin joukkoloin kogomus oli leninnyh da muttunuh eriluaduzekse. Nygöi suures orkestroin perehes eroitetah pieni da suuri simfouniiorkestru. 
Pieni.
Pieni simfouniiorkestru on klassiilline orkestru, kudai soittau klassiillistu muuzikkua (18-19-vuozisavoin) libo sen nygyaigastu matkitandua. Sen kogomus on nengoine: 2 fleitua (harvah pieni fleitu), 2 goboidu, 2 klarniettua, 2 fagottua, 2 (harvah 4) valtornua (kiärehtrubua), toiči 2 torvie da litavrat. Sen kielisoittimien joukko ei ole enämbi 20 soitindu (5 enzimästy da 4 tostu viuluu, 4 al’tua, 3 violončellii, 2 kontrabassuu).
Suuri.
Suuri simfouniiorkestru ottau vaskizeh puhundujoukkoh trombonan tuubanke da voi olla ihan omaluaduzennu kogomustu myö. Puuhizien puhundusoittimien lugu (fleittua, goboidu, klarniettua da fagottua) voi olla läs viitty soitindu joga laijis (klarniettua toiči on enämbi) da voi olla niilöin soittimien eri roduu (pieni da al’tufleitat, goboi d’amur da anglien torvi, pieni, al’tu- da bassuklarniettu, kontrafagottu. Vaskizien puhundusoittimien joukko ottau läs 8 valtornua (sih joukkohgi vagneran (valtornu) tuubat), 5 torvie (sih luguh pieni, al’tu, bassu), 3-5 trombonua (tienoru da bassu) da tuubu. Toiči käytetäh saksofonoi (kaikkii, 4 laijii. Kielisoittimien joukon lugu voi olla enämbi 60 soitindu. Voi olla äijy eriluadustu lyöndysoitindu (sen joukon pohjannu ollah litavrat, pieni da suuri pompotti, torielkat, kolmikko, tamtam da kellozet). Puaksuh käytetäh arfua, fortepianua, klavesinua, organua.
Suuren simfouniiorkestran lugu on läs sadua soittajua.

Oslo:
Oslo on Norviegien piälinnu.

Oulu:
Oulu (ruočikse Uleåborg) on Suomen linnu da Pohjas-Pohjanmuan muakundukeskus, kudai sijaiččou Oulujoven suus Perämeren rannikol Pohjas-Pohjanmuan muakunnas. Vuonnu 1605 perustettu Oulu on Pohjas-Suomen vahnin da vägiluvul Suomen viijendekse suurin linnu da neljändekse suurin linnualoveh .
Oulu on alovehen hallindolline da kaupalline keskus. Oulun ymbäröijäh Hailuodon, Iin, Kempelehen, Liminkan, Lumijoven, Muhoksen, Pudasjärven, Tyrnävän da Utajärven kunnat.

Ouperu:
Ouperu on lavataidehmuodo, kudamas yhtistytäh muuzikku da ozutelmu. Ouperas on puaksuh täyzimittaine sinfouniiorkestru. Piäroulis ollah yhtelläh pajattajat. Ouperan tekstua, kudamua kučutah niem libretto, pajatetah ouperan aigah tavan mugah kahtel pajoluavul. Rezitatiivu on rounogu pajatustu pagizemal, kudai vedäy juondehtu edehpäi. Rezitatiivoin välil olevii pajoloi nimitetäh aarieloikse.

Outokumpu:
Outokumpu (vuodeh 1968 sah Kuusjärvi) on linnu Suomen Pohjas-Karjalas. Outokummus eläy 7178 ristikanzua.
Outokummun eländyalovehii ollah ezimerkikse Jokipohja, Kaasila, Kalaton, Kyykeri, Mustikkakorpi, Mustola ja Partalanmäki.
Histourii.
Outokummus ruadoi vuozinnu 1913-1989 Outokummun kaivos.
Lähtehet.
https://fi.wikipedia.org/wiki/Outokumpu

P'otr Sem'onov:
Sem'onov P'otr Mihailovič (on roinnuhes 11. heinykuudu 1934) on Karjalan kirjuttai, kiändäi. Häi kirjuttau karjalan kielen livvin murdehel.
Eloksenkerdomus.
Kirjuttai on roinnuhes Nuožarven kylän lähäl Rodinjärven kyläs karjalazes perehes. 
Suuren Ižänmuallizen voinan aigah P'otr muaman da sizären kel oli suomelazien valloitetus omas kyläs. Voinan jälles häi loppi Nuožarven seiččiekluasan školan, myöhembi opastui Mončegorskan kaivos-metallurgien opistos. Sluuži armies. Vuvves 1956 algajen ruadoi Oniegan traktorzavodal da yhtelaigua opastui Petroskoin valdivon yliopistos meččyinžinieroin tiedokunnas. Vuvves 1964 algajen oli T’ažbummaš- laitoksen keskuslaboratourien johtajannu. Nygöi Sem’onov eläy Petroskois.
Hänen enzimäzet runot ven’an kielel piästih ilmoile vuonnu 1956 (Onežec-lehti). Vuonnu 1992 päivänvalgien nähtih hänen karjalankielizet tevokset. P’otr Sem’onovan kerdomustu voi lugie kerävökniigas sego antolougies (”Omil pordahil”, ”Karjalan pagin”). Häi kiändi Ven’an kirjailijoin tevoksii karjalakse. Sem’onovan kerdomustu da kiännösty on painettu Carelia- žurnualas da Oma Mua- lehtes. Vuvves 2006 häi kuuluu Ven’an kirjailijoin Liiton Karjalan ozastoh. Vuonnu 2007 Sem’onov sai Karjalan Tazavallan palkindon korgeitazoizis karjalankielizis literatuurutevoksis sego suures ruavos rahvahallizen kielen elvyttämis- da kehittämisalal. 
Literatuurutoimindu.
P. Sem’onovan enzimäine kniigu on Ruadajat- kerdomuskniigu. Myöhembi piäzi ilmah hänen Rodinjärvi- kniigu, kudai on omistettu roindumuale. Vuonnu 2004 päivänvalgien nägi hänen Puhtasjärven Maša- nimine romuanu. Enne sidä kniigan erähii ozii painettih paikallizis žurnualois. 
P'otr Sem’onov kiändi karjalakse A.S.Puškinan Kapituanan tytär- tevoksen sego A.Ostrovskoin, L.Tolstoin, Arkadi Averčenkon, M.Zoščenkon da toizien kirjuttajien tevostu.

P'otr Čaikovskii:
P’otr Il’l’ič Čaikovskii (Пётр Ильи́ч Чайко́вский, 7. oraskuudu, 1840 – 6. kylmykuudu, 1893) oli ven’alaine säveldäi. Händy pietäh yhtenny muailman suurimis säveldäjis muuzikan histouries. Häi luadi enämbi 80 tevostu, niilöin joukos kymmene ouperua da kolme baliettua.

Paavo Haavikko:
Paavo Haavikko (25. pakkaskuudu 1931 Helsinki, Suomi – 6. ligakuudu 2008 Helsinki, Suomi) oli suomelaine runoilii da kirjuttai. Haavikko piästi ilmoih läs 70 tevostu. Hänen runokogomukset kiännettih 12 kielele. Haavikkuo pietäh yhtenny Suomen merkiččijöis kirjuttajis da runoilijois.
Runoilijannu Haavikko kehittyi jevrouppalazen modernizman sunnas. Häneh ylen vaikutti T. S. Eliot. Vuonnu 1984 hänet palkittih rahvahienvälizel Neustadt-palkindol da vuonnu 1994 taijon akadiemiekan arvonimel. Sen ližäkse vuonnu 1963 häi sai Eino Leinon palkindon. Vuonnu 1969 Haavikos rodih Helsingin yliopiston kunnivodouhtori.
Haavikon tekstoile kirjoitettih muuzikkua Aulis Sallinen, Tapani Länsiö, Čin Insuk.
Paavo Haavikko meni kirjoih 2 kerduo: kirjoittai Marja-Liisa Vartionke vuvvennu 1960, kuduanke heil oli lapset Johanna (1956-1996) da Heikki (r.1960). Marja-Liisan kuolendan jälles Haavikko meni kirjoih kirjalližuontutkii Ritva Haavikonke vuvvennu 1971.
Haavikko kuoli pitkyaigazeh taudeh Helsingis ligakuus 2008. Haavikol jäi monien miljonoin jevroloin perindö, kuduah kuului läs 800 000 jevruo vuittiozua. Haavikko oli paiči kirjuttai da ilmoihpiästäi, sežo biznesmies da yrittäi.
Haavikon kuolendan jälgeh hänes rodih kaksi eloskerdua. Mauno Saari piästi ilmoih vuvvennu 2009 kirjan Haavikko-niminen mies. Vuvvennu 2015 Heikki Haavikko piästi ilmoih mustelmukirjan tuatas.

Paavo Joensalo:
Paavo Joensalo (rodivunnuh 23. pakkaskuudu vuvvennu 1942 Suomes Kauhaval) on suomelaine arhitektoru, säveldäi, ozutelmien kirjuttai da kul'tuurualal ruadai. 
Eigu:n luadii.
Karjalas Paavo Joensaluo tundietah Eigu-ouperan käzikirjutuksen da muuzikan luadijannu. Lapsile tarkoitettu ouperu ozutettih Karjalas vuvvennu 2013 Eeppizes fourumas. Silloi ouperua ozutettih karjalan kielel. Karjalakse sen kiändi Paavo Harakka. 
Luadijan juuret.
Paavo Joensalon tuattah on Suojärven čupul rodivunnuh, muamah on suistamolazii karjalazii, tundietun runonpajattajien Härgözien suguo.
Konzu voinu algavui, hänen tuatth da muamah elettih Korbiselläs. Muamo lähti evakkoh Päivänlasku-Suomeh. Tuatto kuoli voinas 1942 pakkaskuus Karhumäin čupul. Paavo rodivui kahtu nedälii myöhembi, sendäh nikonzu ei nähnyh tuattua. Joensalon muama pagizi karjalakse, didi da baba sežo, äijät omatgi malettih karjalakse. Paavo lapsennu opastui karjalua, sit unohti. Ouperan hyvyös uvvessah rubei opastumah kieldy.
Ruadotaival.
Joensalo opastui Tehnillizes korgies školas, loppi sen vuvvennu 1967 da ruadoi Imatran linnanarhitektorannu 1975-1985. Jovensuun 2. linnanarhitektorannu 1985-1987, konsul'tanturuadolois Yritystaito Oy:s 1987-1995 da sen jälgeh toimitusjohtajannu iččeh perustetus Joensalo Oy:s. 
Muuzikkuala.
Tundiettuh runonpajattajien suguh kuulujannu Paavo Joensalo kirjuttau äijän muuzikkua, on monien ouperoin da muuzikkuteatroin ezityksien käzikirjutuksien kirjuttajannu. Joensalo ruadaa Liperih 2007 perustetun Eettisesti Innovatiiviset Kulttuurin Uudistajat EIKU ry:n ( www.eikury.com ) johtajannu.
Nuorennu Joensalo opastui soittamah pianinol da pajattamah da on ruadanuh monis horis.

Pablo Picasso:
Pablo Picasso piˈkaso (25. ligakuudu 1881 Málaga, Ispanii – 8. sulakuudu 1973 Mougins, Alpes-Maritimes, Francii) oli ispanielaine kuvataidoilii. Hän ei olluh vaiku taidehmualuaju ga sežo monipuoline gruafikko da kuvanvestäi.
Pablo Picasso rodihes Málagas Ispanies. Hänen kogo nimi oli Pablo Diego José Santiago Francisco de Paula Juan Nepomuceno Crispín Crispiniano de los Remedios Cipriano de la Santísima Trinidad Ruiz Blasco y Picasso. Hänen tuatto oli José Ruiz y Blasco da muamo Maria Picasso y Lopez. Nuoruos häi otti nimekse Ruiz Blasco tuattah mugah, no rubei käyttämäh muamah sugunimie n. vuvves 1901 lähtijen.

Padahaudazet:
Padahaudazet on vahnu karjalaine syömine. Sih niškoi pestyt nagrehet ezmäi kuoritetah da pilkotah. Sit nämmä pun’uzet pannah padah da valetah sih vähäine vetty. Puan piäle pannah umbeh kanzi da työtäh pada päččih haudumah. Päčči vai pidäy hyvin salvata. Havvotut nagrehet, päčispäi otettuu, ezmäi viluškoitetah. Syvväh niidy painajen talkunah libo kagrujauhoh.

Pajo:
Pajo on yksinkerdaine da levitetty vokalien muuzikan muodo, kudai yhtistäy runuo meloudienke. Pajo on kai, midä pajatetah. Pajuo on kaikil kanzoil. Pajoloil ollah erot lajit, rakendehet da toizet merkit. Pajuo voibi pajattua yksi libo enämbi ristikanzua - hora. Pajoloi pajatetah muuzikanke libo ilmai muuzikkua (a cappella).
Pajon meloudii da tekstu ollah otetut yhtenjyttyzis rakendehis - stroufus libo kuplietois (puaksuh refrenanke - toistosanoinke libo kerdavosävelenke).

Paju:
Paju () - pajupuun (Salicaceae) heimoh kuului puukazvos.
Paju on hyvin levitetty Ven’an keskiozas. Monet lajit kazvetah kostielois kohtis. Kuivis kohtis da suolois paju kazvau harvah. Pajuo voi nähtä mečisgi toizien puuloinke joukos.
Pajupuun ulgonägö on kaikenluaduine: on korgiet puut ("Salix alba", "Salix fragilis", "Salix caprea") da tuhjožikot ("Salix viminalis", "Salix daphnoides", "Salix purpurea"), toiči on pienet da järčiköt puut ("Salix lapponica", "Salix repens" var. "rosmarinifolia", "Salix myrtilloides"). Pol’arnolois mualois da korgieloil mägilöil kazvetah karliekkupajut ("Salix herbacea", "Salix reticulata"), pienet tuhjožikot alembi 2,5 sm.
On olemas pujupuun 550 lajii, kuduat kazvetah tavan mugah Pohjazen muan puoliškon viilies alovehis. Toiči pajuo voi nähtä pol’arnoin kruugan tagan. Tavan mugah net puut ollah 15 metrii piduhuttu libo tuhjožikot.Toiči pajupuut ollah 40 metrii da niilöin rungon diametru on 0,5 metrii.
Vilulois mualois pajut kazvetah ihan pohjazes, net ollah karliekkupajut Salix retusa, Salix reticulata, Salix herbacea, Salix polaris. Mägikohtis kazvetah pienikazvozet pajut ("Salix herbacea"). Pol’arnoit pajut da pajut, kuduat kazvetah korgieloil mägilöil, ollah pienikazvozet da järčiköt tuhjožikot.

Pakistuanu:
Pakistuanu (urd.   پاکِستان  ) – «puhtahien mua», ) libo Pakistuanan islamilaine tazavaldu (urd.   اسلامی جمہوریہ پاکِستان  , ) on valdivo Suvi-Azies. Suves rajoittuu Arabien merenke, lounuas Irananke, luodehes da pohjazes Afganistuananke, koillizes Kitainke da päivännouzus Indienke. Virallizet kielet ollah urdu da anglien kieli. Pakistuanan piälinnu on Islamabad. Pinduala on 803 940 km². Rahvahan lugumiäry on 199 085 847 hengie.

Pakkaskuu:
Pakkaskuu on vuvven enzimäine kuu. Sidä enne on talvikuu da sen jälles tulou tuhukuu.

Pakkastiaine:
Pakkastiaine ("Parus major") on Europas da Aazies eläi suurile alovehile levinnyh tiaine.
Muut nimet.
Linduu on kučuttu pakkastiazekse vähimikse Salmis (pakastian'e) da Tunguas (pakaistiain'i). Korbiselläs tunnetah sežo nimi razvatijain.
Kogo da nägö.
Piduhus: 13,5-15 cm<br>
Paino: 15-23 g

Palau:
Palau libo Palaun tazavaldu on suarivaldivo, kudai sijoittuu Filippinanmeres (800 km päivännouzuh Filippinoispäi da pohjazeh Indoneziespäi). Yhtysvallat avuttau Palaule den’gudielolois (niilöil on den’guliitto).
Valdivon piälinnu on Ngerulmud. Pinduala on 458 km², rahvahan lugumiäry on 21 000 hengie.

Palkindon suannuon luvettelo:

Panama:
Panama libo Panaman Tazavaldu () on valdivo Keski- da Suvi-Amerikas. Se sijaiččou Panaman kannaksel Kariban meren da Tihien valdumeren välil. Pohjazes rajoittuu Kosta-Rikan kel, suves – Kolumbien kel. Kuevan kieles (Kueva on indeiskoi heimokundu) Panama on paikku, kus on äijy kalua.
Muan pinduala on 78 200 km². Rahvahan lugumiäry on 3 689 293 hengie (v.2013). Piälinnu on Panama. Viralline kieli on ispanien.

Papinkoski:
Papinkoski () on Karjalan tazavallan Segežan piirin pos’olku. Se on Papinkosken kyläkunnan haldivolline keskus.
Se sijoittuu Seesjärven päivännouzurannal, Segežan jovenladvas.
Pos’olkas ruadau škola, feršalipunktu, kluubu, kirjasto, alovehen mečänhoidoala. Vuvvennu 2011 avattih torpankazvatustalovuon ozasto.

Papinsuari:
Papinsuari (, ) on Karjalan tazavallan Kemin piirin pos’olku. Se on Papinsuaren kyläkunnan haldivolline keskus.
Se sijoiččou 12 kilometrin piäs Kemispäi Vienanmeren rannal.
Se perustettih vuvvennu 1888, konzu Arhangel’skan kupčat Surkov da Šergol’d perustettih meččyzavodu.
Nevvostoliiton da Suomen välizen voinan aigua (1941 – 1944) pos’olkah tuodih Karhumäin mečänruadozavodan vehkehet. Luajittih sukset armieh niškoi, juaššiekat snar’uadoih näh.
Pos’olkas ruadau keskiškola, lapsienkodi, ambulatourii, kul’tuurutaloi. Vie täs on kirikkö (ven. церковь Троицы Живоначальной) da časounu (ven. часовня Николая Чудотворца).
Vuozinnu 2005 – 2006 Papinsuares oli ”Ostrov”-filman kuvuandu.

Papirus:
Papirus on papiruskažlaspäi ("Cyperus papyrus") luajittu bumuaganjyttyine materjualu, kudamua käytettih enimytteh ammuzes Egiptas. Paiči kirjutusmaterjualannu, papiruskažlua on käytetty sežo toizih tarkoituksih mm. venehien luadimizeh, syömizekse da sobien materjualakse. 

Papua-Uuzi Guinea:
Papua-Uuzi-Gvineja libo Papua-Uvven-Gvinejan iččenäine valdivo (, tok-pis. Papua Niugini, hiri-m. Papua Niu Gini) on valdivo Okeanies, Tyynimeren lounuas. Se sijaiččou Uuzi Gvineja-suaren päivännouzus ozas Bismarkan suaristos, Solomonan suariloin pohjazes ozas. Muan pinduala on 462 840 km². Rahvahan lugumiäry on 7 275 324 hengie. Virallizet kielet ollah tok-pisin, hiri-motu da anglien kieli. Papua-Uvven-Gvinejan piälinnu on Port-Morsbi.

Paragvai:
Paragvai (, guar.  Paraguái), viralline nimi on Paragvajan Tazavaldu (,  guar.  Tetã Paraguái), on valdivo Suvi-Amerikas, kudual ei ole merirandoi. Suves da lounazes rajoittuu Argentiinanke, luodehes – Bolivienke, päivännouzus da koillizes on raja Braziilien kel.
Guarani-kieles Paragvai on ”suures joves”. Toiči Paragvajua sanotah Amerikan syväimekse, sendäh ku se sijaiččou ihan Suvi-Amerikan keskes.
Muan pinduala on 406 752 km². Rahvahan lugumiäry on 7 003 000 hengie (v.2015). Piälinnu on Asuns’on. Virallizet kielet ollah ispanien da guarani.

Pariižu:
Pariižu (, ) on Francien da Île-de-Francen alovehen piälinnu.
Varzinazes Pariižas (Commune de Paris) eläy läs 2,2 miljonua hengie da kogo Île-de-Francen alovehel läs 11,9 miljonua (2013). Varsinazen Pariižan vuvvennu 2010 miärätty rahvahanpuaksuvus on 21 288 eläjiä/km².
Eläjät.
Pariižu on Londonan jälles Jevroupan unionan rahvahanluvun mugah suurin metropol'ualoveh. Muailman metropol'ualovehis se on 30 suuriman joukos.
Turizmu.
Pariižu on yksi muailman kuulužimii turistupaikois. Vuvves Suur-Pariižah tulou piäl 45 miljonua turistua, kudamis 27 miljonua on kanzoinvälizet kävijät. Tädä linnua pietäh yhtenny muailman tärgiembänny kul'tuuran, poliitiekan, gastronoumien da movvan keskuksennu.

Parikku:
Parikku libo paroli ("Blicca bjoerkna") on särgikaloin heimoh kuului kala.

Parppeinvuara:
Parppeinvuaran Runokylä on karjalaizii perindölöi da kalevalastu kul'tuurua ozuttelii runokylä Ilomantsis, Suomen Pohjas-Karjalas. Vuaru sai nimen sie 1800-luvul elännyön tundietun kandelehensoittajan da runonpajattajan, Jaakko Parppein mugah. Elias Lönnrot matkai alovehel vuozinnu 1828 da 1838, konzu häi sežo keräi runoloi da pajoloi tundiettuloil karjalaizen runohuon muasteriloil.
Parppeinvuaran runokyläs pietäh erinjyttymiä programmua, kui runonpajatandua da kandelehmuuzikkua dai taritah karjalastu syömisty. Parppeinvuaral voi tuttavuo karjalaizeh käziruadoh. Ortodoksises časounas pietäh sluužboi. Suomen voinuhistourieh voi tuttavuo rajagenerualu Raappanan voinuaigazes komendorakendukses. Runokylä on avvoi kezäaigah.
Runokylän nähtävykset.
Runonpajattajan perti.
Runokylän tunnetuin nähtävys on "Runonlaulajan pirtti". Sie ezitelläh karjalastu eloksentabua da soitetah kandelehmuuzikkua turistoile. Talois olijas ozuttelutilas pietäh tiemah pättävii ozutteluloi. Taloi valmistui 1964 da sen planiruičči arhitektu A. Kalma.
Luondoperti Mesikkä.
Luondoperti ezittelöy monipuolizesti pohjaskarjalstu luonduo da elättilöi sego paikallizii eräperindölöi. Ozuttelun pohju on ilomantsilazen mečästäjän da opastajan Heimo Rautavan täytettylöin elättilöin kogomus. Luondoperti on nimetty generualumajor Raappanan voinanaigazen elättikondien Mesikän mugah. Luondopertis ruadau dai runokylän muzeilaukku Parppeinpuoti, kudamas on myödävänny mm. Kalevala-tiemazii tuottehii.
Matelin da Korhosen muzeiaitat.
Runokyläs on ezil Mateli Kuivalattaren roindukoin kaksiozahine aittu, kudaman pordahil tämä ilomantsilaine runonpajattai pajatti Elias Lönnrotale vuvvennu 1838. Lönnrot keräi runot Kantelettareh. Aittu siirrettih Koiteren rannal Parppeinvuarale 1970-luvul, da nygöi sit sanellah Mateli Kuivattaren elokses da runohuos.
Korhozen aitat ollah 1990-luvul Hattuvuaras siirrettylöi muzeiaitoi.
Kaikkien Pyhien Časounu.
Ortodoksine Kaikkien Pyhien Časounu otettih käyttöh Parppeinvuaral vuvvennu 1980, kunne se nostettih Larin Paraske -kinon fil'muandah niškoi. Paikallizet obrazumualuajat ollah mualattu časounan obrazat. Časounu on Ilomantsin ortodoksiprihodan käytös. Časounan ezikuvannu piettih Suomen menetetyle alovehele jiännytty Korpisellän Tolvajärven časounua.

Partala:
Partala on Karjalan tazavallan Sortavalan piirin Kaalamon kyläkunnan pos’olku.
Se sijoiččou Päl’kjärven päivänlaskurannal.
Kuulužat ristikanzat.
Marhasin V.S. (1941 – 2015) on Nevvostoliiton da Ven’an biofiiziekku da fiziolougu, Ven’an tiedoakadeemien kirjazienvaihtai (2003), Ven’an arvostettu tiedoruavon ruadai (1995).

Paul Cézanne:
Paul Cézanne sezan (19. pakkaskuudu 1839 Aix-en-Provence, Bouches-du-Rhône – 22. ligakuudu 1906 Aix-en-Provence, Bouches-du-Rhône) oli frantsielaine taidehmualuaju, kudai tundiettih sežo nimel "Aix'n erakko".
Cézanne'ie pietäh "modernan taidehen tuatannu". Ezimerkikse Pablo Picasso pidi händy tärgevimänny ezikuvannu. Omannu elinaijannu Cézanne sai vaiku vähä huomivuo, mih oli syynny kui hänen ebäsovinnaine mualavusstiil'u mugaže hänen julgižuttu vältelii luonneh.

Pačoilohko:
Pačoilohko on vahnu karjalaine syömine. Sidä voibi syvvä joga aigua, ku se on argisyömine. Paččoih niškoi vallitah suuret nagrehet. Ezmäi net hyväzesti pestäh da pannah päččih pastumah. Päčispäi otettuu nagrehet kuoritetah da pilkotah. Ližätäh niilöih pyhävoidu, talkunua da vähäine vetty. Pannah vie suolua da nagrehet uvvessah työtäh päččih. 
Enne karjalazet, konzu ruvettih syömäh, ližättih paččoih pilkottuu libo t’orkattuu rötkiä. Magu oli erinomaine. 

Pedagougiekku Kirjalližusluvettelo:
Buaban sundugaine - Petroskoi, 1994.
Žarinova O. Opastus da kazvatus karjalan kielel (livvin murreh) - Petroskoi, 2009.
Medvedeva T., Dibrova A. Opassus ta kasvatus karjalan kielella (vienankarjalan murreh) - Petroskoi, 2009.

Pedru I:
Pedru I libo Suuri Pedru (rodivui 30. oraskuudu (9. kezäkuudu) vuvvennu 1672 da kuoli 28. pakkaskuudu (8. tuhukuudu) vuvvennu 1725) on jägimäine Ven’an suari (vuvves 1682) da enzimäine Ven’an keisari. Pedru I levendi Ven’an alovehtu Itämerele. Tuatto on Romanov Aleksei Mihailovič, muamo on Nariškina Natalja Kirillovna.

Pekka Perttu:
P’otr Aleksejevič Perttu (peittonimi on Pekka Perttu, 1917 – 1992) on kirjuttai, runoilii, kiändäi, Karjalan nevvostotazavallan arvostettu kul’tuuran ruadai.
Häi oli roinnuhes Köynäsjärves (nygöi se on kylä Karjalas Kalevalan piiris) karjalazien muanruadajien perehes. Häi on Perttuzien kuulužoin runoilijoin suvuspäi.
Vuvvespäi 1950 vuodeh 1955 P’otr Perttu opastui A.M. Gor’kin kunnivokse nimitetys Kirjalližuon instituutas. Häi sežo otti ozua K.G. Paustovskin luomisseminuaras.
Konzu P’otr Perttu oli loppenuh instituutan, häi rubei ruadamah Punalippu-žurnualan prouzan ozaston johtajannu. Vuvvennu 1970 häi yhtyi Nevvostoliiton Kirjuttajien liittoh. Häi ruadoi Karjalan Kirjuttajien liitos kirjalližuon nevvonandajannu.

Pekka Zaikov:
Pekka Zaikov (roinnuhes 16. ligakuudu 1946) on karjalan kielen professoru, kielentutkii da opastai.
Biogruafii.
Vuozinnu 1975—1978 on olluh Karjalan tiedokeskuksen Ven'an Tiedoakademien aspirantu. Vuonnu 1979 väitteli filolougien kandiduatakse Babino-kylän saamen kielen murdehes.
Vuonnu 1996 väitteli filolougien doktorakse aihies Verbit karjalan kieles.
Vuozinnu 1997—2009 oli Petroskoin yliopiston itämerensuomelazien kielien da kul'tuuran tiedokunnan karjalan da vepsän kielen laitoksen johtajannu.
Vuozinnu 2009—2014 Pekka Zaikov on olluh karjalan kielen professorannu Itä-Suomen yliopistos Jovensuus. Vuvves 2014 hänes rodih samazen yliopiston emeritusprofessoru. Nygöi Pekka Zaikov on eläkkehel da eläy Jovensuun linnas Suomes.
Vuozinnu 1990—1999 da 2002—2009 oli Karjalan Rahvahan Liiton paginanvedäjänny.
Vuvves 2006 Pekka Zaikov on Suomen Kalevalaseuran kunnivojäzen. Zaikov on Oulun yliopiston kunnivodoktoru.
Tutkimukset.
Zaikoval piäzi ilmah piäl 110 tutkimusruaduo. Niilöin joukos ezimerkikse nämmä:

Pelamiidu:
Pelamiidu () on makrelliloin heimoh kuului kala.

Pelikuanu:
Pelikuanu () on suuri lindu. Se on tavattu Suomes kaksi kerdua: Karjaal keviäl 1839 da Pyhäjovel 7.5.1925.
Kogo da nägö.
Piduhus: 160 cm<br>
Siibien agjuväli: 280 cm<br>
Paino: 9-15 kg

Permikomin kieli:
Permikomin kieli (permikomin kieleh "Перем коми кыв") kuuluu uralilaizen kieliperehen suomi-ugrilaizen kielijoukkuon permiläizeh oksuh.

Pertilomu:
Pertilomul istutah, virutah, kirjutetah, varustetah syömisty. Lomun avul juatah pertii puolikse.
Pertilomuu on pöydät, stuulat, taburietkat, komodat, kravatit, kreslat, divanat, škuapat, pualičat da muut.
Pertilomuu voijah piästä erikseh dai pertilomuloin kogomukses.
Pertilomun histourii.
Pertilomu ilmestyi, konzu alguristikanzoin kunnat allettih eliä yhtes kohtas. Teriämbi pertilomu kehitti niilöil ristikanzoil, kuduat elettih salvattulois huonuksis. Paiči sidä pertilomuu luajittih net ristikanzat, kudualoil oldih pättävät kebjiet da lujat materjualat.
Puaksumbah lomuu luajittih puus. Enzimäi otettih moizii paloi, kuduat parembi pädiettih lomuh niškoi.
Materjualat.
Pertilomun tuotandas käytetäh luonnon kivie, puudu (puun massivas luajittu lomu on paras ristikanzale da se on ekolougizen puhdas), laudua, metallua, plastiekkua, st'oklua, zirkaloa, fanierua, hollofaiberua.

Pertti Virtaranta:
Erkki Pertti Ilmari Virtaranta (20. oraskuudu 1918 Karkku – 9. heinykuudu 1997 Helsinki .) oli Helsingin yliopiston suomen kielen professoru da tärgei baltiekku-suomelazen kul’tuuran tutkii da tallendai.
Elos da ala.
Virtarannan vahnembat oldih rahvahanškolan opastajat Vihtori Arvid Virtaranta (1879-1959) da Sigrid Josefiina Hietaranta (1881-1983). Pertti Virtaranda piäzi studentakse vuvvennu 1936 (Tyrvään yhteisšskola). Häi opastui Helsingin yliopistos filosoufien kandiduatakse vuvvennu 1943 da väitteli douhturikse vuvvennu 1946.

Peru:
Peru (,  kečua  Piruw,  aimara  Piruw), viralline nimi on Perun Tazavaldu (, kečua  Piruw Mama Llaqta, aimara  Piruw Suyu), on valdivo Suvi-Amerikas.
Luodehes Peru rajoittuu Ekvadoranke, pohjazes – Kolumbienke, päivännouzus – Braziilienke, liidehes – Bolivien da Čilin kel. Päivänlaskus Perun randoi pestäh Tyyni valdumeren viet. Kolmandekse suurin valdivo Suvi-Amerikas (Brazilien da Argentinan jälles).
Muan pinduala on 1 285 220 km². Rahvahan lugumiäry on 30 475 144 hengie (v.2013). Piälinnu on Lima. Viralline kieli on ispanien, alovehil virallizet kielet ollah kečua, aimara da toizet.

Peskari:
Peskari ("Gobio gobio") on särgikaloin heimoh kuului pieni kala.

Peskučiirakko:
Peskučiirakko ("Gelochelidon nilotica", enne "Sterna nilotica") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo ("Sterna paradisae"). Peskučiirakon karjalankieline nimi on täh artikkelih näh kiännetty suomenkielizes sanas "hietatiira".
Aloveh.
Peskučiirakko peziy kaikil manderehil, ga ei Antarktidas. Sidä tavatah kuuttu eri alaluaduu eri puolil muailmua. Suomes peskučiirakko on harvinaine gost'u. Suomespäi lugijen lähimäzet pezindykohtat ollah Suvi-Europas da Germuanies.

Peter Paul Rubens:
Pieter Pauwel (Peter Paul) Rubens 'pʌul 'rybə(n)s (28. kezäkuudu 1577 Siegen, Westfalen, Germuanii – 30. oraskuudu 1640 Antwerpen) oli taidoilii, kuduadu pietäh yhtenny Europan suurimis taidehmualuajis. Rubens oli hyvin menestyi taidoilii. Portriettumualuajannu häi oli muga popularnoi, što hänen pidi palkata joukko abuniekoi stuudieh. Hänen piäabuniekku, Antoon van Dyck, kehittyi ičegi merkittäjäkse taidoilijakse.
Rubens tundietah enne kaikkie tevoksis, kudualois on alastomii naizii, kudualoin hibju on kuvattu ylen eläväh. Häi mualai sežo nägöaloi da portrietoi .

Petri Šemeikka:
Petri Šemeikka (, 1821 (1825) - 1915)) oli karjalaine runonpajattai. 
Häi oli roinnuhes muanruadajoin pereheh, roinduperiä myöte hänen tutttolointuatat oldih karjalazet Karjalan pohjazespäi. Matkas Luadogan Karjalua myöte vuozinnu 1841-1842 Elias Lönnrot kirjoitti, ku «Suistamon ymbäristös pajatetah vie Väinämözeh nähte». Šemeikka piettih eeppizien pajoloin parahannu pajattajannu. Vuvvennu 1900 Petri Šemeikka kučuttih pajopruazniekkah Helsinkih, kus suomelaine säveldäi Jan Sibelius arvosteli Šemeikan neruo soittua kandelehel. Vuvvennu 1935 Sortavalas Väinämözen lagevol azetettih Šemeikan mustopačas. 

Petroskoi:
Petroskoi on Karjalan tazavallan piälinnu, Ven'an luodehizen federuallizen piirikunnan haldivolline, tevolližus-, turistu, tiedo- sego kul'tuurukeskus. Petroskoil on hyvä muantiijolline olopaikku. Oniegan kanualoin kauti Petroskoispäi voi piästä Itämeren, Vienanmeren, Barencinmeren, Kaspienmeren sego Mustumeren portih.
Sijaindu.
Moskovaspäi Petroskoissah on 1091 km. pohjoispuoleh, Piiterispäi Petroskoissah – 412 km. koillispuoleh, Suomespäi Karjalan piälinnassah on 311 km. Ven'an toizih alovehih Petroskoispäi voi piästä mašinal, pojezdal, lendokonehel libo vezitransportal.
Rahvaslugu.
Vuvven 2014 tiedoloin mugah Petroskois eläy 272 tuhattu hengie, tämä on 41,5 % kogo Karjalan eläjis.
Tevolližus.
Petroskois ruatah konehenrakendamis-, metallu-, puu-, rakendamis- sego syömistevolližuot. Linnas on 125 laitostu, kudualoin johtajinnu ollah Ven'an sego ulgomualoin edustajat. Niilöis suahah sähköenergiedu, lämböenergiedu, atomtevolližuon laittehistuo, bumuaganluajindulaittehii, puumaterjualua (niidy vietäh toizih mualoihgi), sruugattuu puumaterjualua, ikkunoin da veriälöin elementua, ombelu- sego trikotuažuveššii, lihua, maidotuotehtu, jiämaiduo, leibiä, viinua, jogapäivähizen elaijan tavarua, mustolahjua da tostu tavarua.
Opastuslaitokset.
Petroskoin linnas ollah Ven'an tiedoakadiemien Karjalan tiedokeskus, kaksi korgiedu opastuslaitostu – Petroskoin valdivon yliopisto, A. K. Glazunovan nimie kandai Petroskoin valdivon konservatourii, toizien linnoin korgieloin opastuslaitoksien ozastot, kudamis suurimannu on Ven'an Federacien Prezidentan tyves ruadajan Ven'an rahvahan talovuon sego valdivollizen sluužban akadiemien Karjalan ozasto, 14 ammattiopistuo da 38 keskiškolua.
Kul'tuuru.
Petroskoi on Karjalan kul'tuuran da ammattitaijon keskus, kus ollah suurimat kul'tuurulaitokset – kirjastot, muzeit, teatrat, koncertujoukot, opastuslaitokset, liitot sego tiedojärjestöt. Karjalan piälinnan eläjät sego gost'at suvaijah kävvä Karjalan Tazavallan muuzikkuteatrah, Druamuteatrah, Kanzallizeh teatrah, Tyttiteatrah da Karjalan valdivon filarmounieh. Tazavallan vahnin muzei on Kanzalline muzei (on avattu v. 1873). Pidäy kiinnittiä huomivuo sežo Karjalan Tazavallan kuvailutaidomuzieh.
Ystävyslinnat.
Petroskoi ruadau yhteisruaduo ystävyslinnoin kel, kudamien joukos ollah Varkaus da Jovensuu (Suomi), Umeo (Umeå, Ruočči), La-Rošel' (La Rochelle, Frantsii), Dulut (Duluth, Ameriekku), Noibrandenburg da T'ubingen (Germuanii), Mo i Rana (Norviegii). On solmittu yhteisruavon sobimukset nengozien linnoin kel, kui Brest (Valgoven'a), Nikolajev (Ukraina), Ečmiadzin (Armienii), Alitus (Litva), Narva (Estounii).
Oniegan randupiha on yksi parahis Ven'an randupihois. Sie ollah ainavoluaduizet skul'ptuurat, kudualoi Petroskoi sai ystävyslinnoispäi.
Petroskoin linnan päiviä pietäh joga vuottu kezäkuun lopus.

Petroskoin pihoin da lagevoloin luvettelo:

Pholis:
Pholis on voikaloin heimoh kuului kalasugu.

Pielizen Karjalan alovehkundu:
Pielizen Karjalan alovehkundu on yksi Suomen alovehkunnis. Se sijaiččou Pohjas-Karjalan muakunnas.<br>
Nygöi sih kuulutah Nurmeksen linnu, Valdimon kundu da Lieksan linnu. Enne Juuvan kundu sežo kuului Pielizen Karjalah, ga nygöi se on oza Jovensuun alovehkundua.
Pielizen Karjalan LAU ""Local administrative unit"" 1 (NUTS "”Nomenclature des Unités Territoriales Statistiques”" 4)- noumer on 125.

Pielus:
Pielus on pehmei, puaksuh muates piettävy piänallustu. Pieluksen tarkoituksennu on tugie maguajan libo virujan piädy, ku se pyzys bokalleh muates kohti. Sežo muates vačalleh libo sellälleh pieluksettah piä kaldavuu azendoh, kudai voi olla jygei harjavumattomale.
Ennevahnas pieluksen sydämeh pandih olgii.

Pieni Selgi:
Pieni Selgi -kylä, kudai nygöi kuuluu Suuri Selgi -kyläh, on Anuksen kanzallizes piiris. Anuksespäi Suureh Selgih on kymmene kilometrii, Suures Sellispäi Pieneh Selgih – vähembi kilometrii. Mollembat kylät ollah vahnat karjalazet kylät. 
Sijoittumine.
Kylät ollah čomal kohtua, mägyričöil. Suures Sellis on järvi, kylän päivänlaskuagjal. Pienes Sellis – ei ole nigo järvie, nigo jogie, alandehel virduau vai pieni ojaine, kudamua sanotah Kumbojakse. Yhtelläh vien hädiä kylis ei tietä. Viet Pienes da Suures Sellis ollah lähäl muapindua, sendäh kylis on ylen äijy kaivuo da vezi niilöis on ainos. Rahvas pietäh kaivoloi kunnos, puhtastetah, ei čällätä. 
Enne voinua.
Enne, vie enne voinua da voinan jällel, Suuri da Pieni Selgi oldih suuret kylät. Rahvas mustetah, Pienes Sellis jällel voinua oli enämbi 40 taloidu. Tänäpäi jäi vähembi 20. Nelli perehysty kaikkiedah eläy kyläs ymbäri vuvven. Äijät tullah kyläh vaiku kezäkse. Suures Sellis taloidu on enämbi dai eläjiä sežo. Nuordu on vähä, enimät rahvas ollah vahnembua polvie. 
Kylät kučistuttih, konzu rahvahal loppih ruado. Rahvas ruattih kolhozois, Pienes Sellis oli Bol’ševik, Suures Sellis – Udarnik-kolhozu. Pienes Sellis paiči sarvipiädy žiivattua, kazvatettih lammastu da kanua. Vuvvennu 1959 nämmä kolhozat hävitettih, rodih yhtehine Kuittizen souhozu. Pienes Sellis mustellah oli vie paja da pikoi pieni voizavodu. Pajah niškoi hiildy varustettih yölöil. Konzu kyläs hävitettih kolhozu, paja siirrettih Suureh Selgih. Voizavodale kyläläzet tuodih omua maiduo, jogahizel oli oma normu tuodavannu. Voizavodal luajittih kannatestu da ruahtuo, sidä sit viettih Anuksen maidozavodah. 
Oldihgo enne kluubat kylis, oldihgo laukat, oldihgo školat, oldihgo časounat. Täh päivässäh niilöis ei jiännyh nimidä. Kluubu Pieneh Selgih nostettih vuozien 1960 allus. Škola kyläs oli kahtes talois, nämmä taloit ku seizottih tyhjinny. Niilöin ižändät oldih elon sualois – meččyruadolois.
Ruppijevien talois opastuttih viijen da kuvvenden kluasan lapset, Räppijevien talois – toizen, nelländen da seiččemenden kluasan lapset. Kaheksandeh kluassah pidi lähtie opastumah Anukseh, kus lapset elettih internuatas. Vaiku nedälin lopukse tuldih kodih.
Histourielline eländykohtu.
Tänäpäi on yhtehine Suuri Selgi kylä. Kul’tuuruministerstvan käskys vuvvennu 1998 se pandih histouriellizien eländykohtien luvetteloh. Enzi kerduahäi kyliä mainitah 1707 vuvvel. Kylis tässäh on säilynyh vahnua karjalastu taloidu, ala- da yläpertilöin kel, tahnuoloin da sarualoin kel. Net kuulutah istourii-kul’turiizen perindön luvetteloh da ollah valdivon akkiloittavannu. 
Pienes Sellis on kaksi mostu kodii: Ruppijevien (Pešoin kodi) da Räppijevien da yksi Lekoin aittu. Suures Sellis on tundiettu Dubrovinan taloi, kudamas kuvattih monii kuulužii ven’alazii fil’moi. 
Suuren da Pienen Sellin taloloin nostandutaba sežo on perindölline. Net on nostettu riädyzeh nenga, ku yhten taloin bokkuikkunaspäi nävytäh kai dostalit taloit, kudamat ollah ielleh. Tämä vardoičči kylii tulipalolois. Kylih on jiännyh vahnua kurrensiibiaidua da viiziseinästy kylyy.
Pruazniekat.
Tänäpäi Suureh da Pienen Selgih kävyy äijy turistua. Hyö kävväh muite kaččomah, tullahgi pruazniekoile. Suures Sellis pietäh Il’l’anpäiviä 2. elokuudu, Pienes Sellis – Spuasanpäiviä 19. elokuudu. Nämmä vahnat kyläpruazniekat on elävytetty Anuksen liygiläzien muzein vuoh. Niilöih joga vuottu tulou äijy pajattajua da soittajua, omua kylälästy da tulolastu.

Pieninkä:
Pieninkä () on pos'olku Mujejärven piiris Karjalan tazavallas Ven'al.
Se on Pieninkän kyläkunnan haldivolline keskus.
Se sijoiččou Tervalammen da Koverolammen rannal, 60 kilometrin piäs Mujejärvespäi. Samannimizeh raududorogustansiessah on 3 km. 
Pos’olkas ruadau keskiškola, lapsienpäivykodi, feršalipunktu, kul’tuurutaloi, kirjasto.
Nähtävykset.
Suuren voinan aigah tapettuloin Nevvostoliiton rajanvardoiččijoin kalmu.

Pierre-Auguste Renoir:
Pierre-Auguste Renoir oɡyst ʁənwaʁ (25. tuhukuudu 1841 Limoges, Haute-Vienne – 3. talvikuudu 1919 Cagnes-sur-Mer, Alpes-Maritimes) oli frantsielaine taidehmualuaju. Häi oli uran allus yksi impressionizman stiil'an luadijis, no 1880-luvul algajen hänen stiil'u kehittyi toizeh suundah.
Vuvvennu 1862 häi tuttavui samas Gleyren stuudies ruadajih Monet'h, Sisley'h da Bazilleh.

Piiakuulu:
Piiakuulu ("Squalus acanthias") on kala.
Livvinkieline nimi.
Täs artikkelis käytetty nimi on kiännetty kalan suomenkielizes nimes "piikkihai".

Piiteri:
Piiteri (vuozinnu 1914–1924 Petrogruadu da 1924–1991 Leningruadu, nygöi ) on suurimmis Ven'an linnois, kuduas eletäh läs viizi miljounua ristikanzua. Piiteri on tärgevin Ven'an Itämeren satamalinnu. Suuren Ižänmuan Voinan aijas (1941-1945) Piiteri oli 872 päiviä ymbäroičykses, kuduas nälläs kuolti läs 1 500 000 hengie.
Linnan pinduala on 1439 neliökilometrii.
Histourii.
Piiteri perusti tsuari Pedru Enzimäine vuvvennu 1703.
Muantiedo.
Piiteri on srojittu Neva-joven rannal. Linnan alovehel on 42 suardu, kuduadu yhtistäy yli 340 sildua.
Rahvas.
Piiterin lugumiäry on 5 222 347 hengie (2016).
Piiteri on pohjazin linnu muailmas, kuduas eletäh enämbi miljonua ristikanzua.
Ekonomiekku.
Piiteri on yksi tärgevimmäs ekonoumizes linnois Ven'al. 

Piitimensaamen kieli:
Piitimensaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Piičjogi:
Piičjogi (, ) Karjalan tazavallan Suojärven piirin pos'olku. Se on sežo raududorogustansii. Piičjogi kuuluu Loimolan kyläkundah.
Piičjovespäi Suojärvessah on 13 km. Se sijoittuu Piitsoinjärven pohjasrannal.
Enne sie oli suuri mečänvedopunktu.
Pos’olkas on škola, laukat, kirjasto, kluubu. Vuvves 2006 algajen Piičjoves ruadau karjieru da zavodu, kudai luadiu kivimurendehtu.
Sie on säilynyh Nevvostoliiton da Suomen välizil voinil (1939 – 1940 da 1941 – 1944) tapettuloin Nevvostoliiton saldattoin kalmu.
Lähäl pos’olkua on histourielline kompleksu Kollasjärvi. Sidä luajittih Nevvostoliiton da Suomen välizil voinil (1939 – 1940 da 1941 – 1944) tapettuloin saldattoin mustokse.

Pikku-uikku:
Pikku-uikku ("Tachybaptus ruficollis") on Europan pienin uikkuloin heimoh kuului lindu.
Kogo da nägö.
Piduhus: 23-29 cm<br>
Siibien agjuväli: 40-45 cm<br>
Paino: 150-200 cm

Pikkujoučen:
Pikkujoučen ("Cygnus columbianus") on pieni pohjazien alovehien joučen. Sidä on kahtu alaluaduu: "C. c. columbianus" Amerikas da "C. c. bewickii" Europas.
Kogo da nägö.
Piduhus: 115-127 cm<br>
Siibien agjuväli: 170-195 cm<br>
Paino: 7,9-8,4 kg

Pikkumustuahven:
Pikkumustuahven ("Micropterus dolomieu") on päivyahvenien heimoh kuului kala.

Pikkučiirakko:
Pikkučiirakko ("Sternula albifrons", enne "Sterna albifrons") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo ("Sterna paradisae"). Pikkučiirakon karjalankieline nimi on täh artikkelih näh kiännetty suomenkielizes sanas "pikkutiira".
Kogo da nägö.
Piduhus: 21-25 cm<br>
Siibien agjuväli: 41-47 cm<br>
Paino: 47-63 g
Pezindy.
Pikkučiirakko muniu oraskuus libo kezäkuus 1-3 jäiččiä. Uročču da emäččy havvotah jäiččii yhtes 19-22 päiviä. Poigazet opastutah lendämäh kudakui 28 päivän ijäs.
Aloveh.
Mustučiirakko peziy enimyölleh Euraazien da Pohjas-Amerikan suvivuittilois. Suomes peziy kudakui 70 puarua, kudamis enimät pezitäh Perämeren rannoil.

Pilkkumeriahven:
Pilkkumeriahven ("Dicentrarchus punctatus") on kala.

Pinduši:
Pinduši () on Karjalan tazavallan Karhumäin piirin pos’olku. Se on Pindušin linnukunnan haldivolline keskus.
Se sijoittuu Oniegujärven rannal, 160 kilometrin Petroskoispäi pohjazeh.
Ilmasto.
Tuhukuun keskilämbötila on -10 °C, heinykuun keskilämbötila on +16 °C. Tuulen vauhti on 3.8 m/s. Selgielöin päivien miäry vuvves on 17.
Histourii.
Se perustettih vuonnu 1933.
Pos’olkan alovehel Nevvostoliiton da Suomen välizen voinan aigua (1941 – 1944) torattih ylen äijän.
Talovus.
Pos’olkas ruadau zavodu”Karelia DSP”, kudai luadiu puupliittoi, laivankohenduskeskus, pieni zavodu ”Karbon” (šungitan muokkuaminen). Lähäl pos’olkua on meččyruadopunktoi.
Opastundu.
Pindušis ruadau keskiškola №1, muuzikku- da taidoškola.
Nähtävykset.
Pos’olkas on Nevvostoliiton saldattoin (kuduat kuoldih voinan aigua) kalmu. Kalmas on pandu muah Karjalan frontan 32. armien 127 saldattua.

Pistojärvi:
Pistojärvi () on Karjalan tazavallan Kalevalan kanzallizen piirin kylä, kudai kuuluu Luusalmen kyläkundah.
Se sijoiččou samannimizen järven (Pistojärven) pohjasrannal, Kalevalaspäi Pistojärvessäh dorogal on 140 km.
Kyläs on histourien mustomerki – bol’ševikan Anna Pelkozen (1898 – 1921) kalmu (hän tapettih valgiet suomelazet v. 1921).
Pistojärven rahvahan lugumiäry.
1930-luvun lopus kyläs eli 120 hengie. Kaikin oldih karjalazet.

Pitkyrandu:
Pitkyrandu (, ) on linnu, linnukundu da Pitkyrannan piirin haldivolline keskus Karjalan tazavallas Ven'al. Se sijaiččou Luadogan koillisrannikol 281 kilometrii Petroskoispäi päivännouzupuoleh. Linnas on 11400 da piiris 11800 eläjiä (vuonnu 2010). Enne talvi- da jatkovoinua Pitkyrandu oli oza Suomen Nevvostoliitole luovutettuu Imbilahten kundua.
Muantiedo da ilmasto.
Pitkyrannan linnukunnan pinduala on 559 neliökilometrii. Se rajoittuu pohjazes Suojärven piirin Loimolah, liidehes Pitkyrannan piirin Salmih da luodehes Impilahteh sego lounuas Luadogan kauti Sordavalan piirih. Pindualas 85,2 % on meččiä, 8,3 % vezialovehii, 2,6 % muatalovusmuadu da 2,5 % azutusalovehtu.

Pitkänrannan piirin linnoin da kylien luvettelo:

Piäjärvi:
Piäjärvi (, ) on Karjalan tazavallan Louhen piirin pos’olku.
Se sijoittuu Tuhkajärven pohjasrannal.
Pos’olkaspäi pohjazeh on kanzalline parku ”Paanajärvi”.
Kul’tuuru.
Pos’olkas ruadau kul’tuurutaloi, kirjasto, lapsienpäivykodi, keskiškola.
Histourien mustomerkit ==

Piätteniččy:
Piätteniččy (suom. perjantai) libo piätniččy libo piätenčy on nedälin viijes päivy. Piätteniččy-sana tulou ven'an kielen Пятница (pjatnica, karj. piätteniččy) -sanaspäi. Ven'an пятый (pjatij) merkiččöy karjalakse "viijes".

Piži:
Piži () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Se sijoittuu Pižinjoven () rannal. 
Kyläs on histourien mustomerkit:.
13 kilometrin piäs kyläspäi liideheh on suo (), kudaman pinduala on 761,0 gektarua. Täs on äijy garbaluo da muur’oidu.

Placebo:
Placebo (, mielytän)- aineh hoido-ominažuottah, kuduadu käytetäh liečeainehennu. Sen liečuhyödy sivotah voimattoman ristikanzan uskoh valmistehen tegoh. Toiči kapsulua libo tablietkua placebonke kučutah tyhjytablietkakse. Ainehennu placeboh näh puaksuh käytetäh laktozua.
Sidä paiči placebon effektu-terminäl tarkoitetah ristikanzan tervehyön paranemizen ilmivö. Se tapahtuu, sendäh gu ristikanzu uskou placebon effektah, kudai on todeh neitrualine.
Histourii.
Placebon effektu-nimitys otettih keskiaigazien itkettäjien pajolois, kudualois oldih Placebo Domino-sanat. Vuonnu 1752 Mišel de Monten huomai, gu «on olemas ristikanzoi, kudualoih vaikuttaugi vaiku huomavo liečetiijon puoles».
Liečetiijon kontekstas placebo oli muainittu XVII vuozisual. Vuonnu 1785 placebo miärättih «tyhjäkse tavakse libo liečekse». Vuonnu 1811 sanottih, gu placebo on ”jogahine lieče voimattoman hyväkse mielekse, migu voimattoman hyövykse”. Liečetiijos Placebuo käytettih XVIII vuozisuassah.
Effektan mehanizmu.
Placebon effektu perustuu liečeottamizeh piäh. Tämä ottamizen piäh ei tarviče midälienne eriharjavustu. Voimattomale sanotah, gu tämä valmistehel on miärätty vaikutus organizmah da valmistehen hyövyttövyön huolimattah, sen vuotettu vaikutus ilmestyy. Fiziolougien mugah se tapahtuu, sendäh gu ottamizen piäh täh voimattoman aivot ruvetah valmistua erilazii ainehii, mugaže endorfiinoi, kuduat ozittain vaihtutah valmistehen vaikutustu.
Placebo tovestukseh perustuva liečetiijos.
Nygyaigaine farmakoterapii suundavuu tovestukseh perustuvah liečetiijon vuadimuksien täyttämizeh. Ga täl aigua suurin oza valmistehis ei suannuh placebon tarkastetun kaksinazen sogeikoittelun tävvellisty procedurua.
Placebo farmakalogies.
Placebo käytetäh tarkastusvalmistehennu uuzien liečevalmistehien klinikas pidetys tutkimukses. Toizele tutkivale joukole annetah testuvalmisteh, kudai on testiiraittu elättilöil, toizele-placebo. Gu valmisteh hyväksyttäs, valmistehen ottamizen effektan pidäy ylittää placebon effektua. On olemas sežo nocebo-effektu, konzu voimattomat tundietah diskomfortua placebon ottamizen jälles. Erähih ristikanzoih roih farmakavaravo, sendäh gu net vuotetah uvven lekarsvan pahua vaikutustu.
Placebo psihoterapies.
Placebon effektua ylen puaksuh käytetäh psihiatries. Enzimmäine syy on sit, gu ičenottamizen piäh avul ristikanzan aivot parembi muutetah omua toimindua, migu toizien organoin toimindua. Toinen syy on sit, gu effektiivizii liečevalmistehii ei vie lövvetty erilazih mielentervehyön häirivölöih, ezimerkikse unettomus, depressia, pahat unet.

Platon:
Platon (427–347 eaa.) oli antičnoin Grecien filosoufu da Akademien perustai, kuduadu pietäh yhtenny antičnoin da kogo histourien vaikutusvaldavinnu filosoufois. Häi oli Sokratan kuulužu opastui da Aristotel'an opastai.
Filosoufannu Platon oli ratsionalistu, realistu, idealistu da dualistu. Häi kirjutti mones filosoufizes aihies da kaččeli tarkembah etiikkua, politiekkua, metafiziekkua da tiedoteoriedu. Platonua tundietah ideiopis, hänen kirjutettulois dialogois (ezimerkikse "Pivot", "Faidros" da "Valdivo") sego "Sokratan puolustuspagin". Platonan dialogat ollah antiikkiaijoin ainavot kogonah säilynnyöt tekstat. Erähät tekstat kirjutettih Platonan opastujat myöhembä.
Platonan stiil'u oli kaunokirjalline. Kirjutuksis on kerdomustu, verdavuskuvua da miiffua, kuduat liitytäh käzittehien tutkimizeh. Platon kirjutti vie Sokratan opastukset mustoh, da Platonan dialogois Sokrat on puaksuh piäroulis. 
Kirjalližuttu.
Diogenes Laertios: "Merkittävien filosoufoin elaigu da opit":
Tevoksii:

Plotina:
Plotina on Karjalan tazavallan Louhen piirin pos’olku. Se on Plotinan kyläkunnan haldivolline keskus.
Muantiedo.
Pos’olku sijoittuu Louhijärven rannal, 78 kilometrin piäs Louhespäi.
Histourii.
Se perustettih kaivospos’olkannu vuvvennu 1936, konzu ruvettih kaivamah sl’udua Karjalan pohjazes. Kavoksien rakendamizekse azetettih plotinua Luoksanjovel. Tämä andoi nimen pos’olkale. 1990-luvun lopus loppiettih sl’udan kaivamizen, kaivoksii salvattih.
Rahvahan lugumiäry.
Vuvvennu 1989 pos’olkas eli 779 hengie.
Kul’tuuru da opastundu.
Pos’olkas on kul’tuurutaloi, škola, kudamas ruadau pieni teatru.

Pluto (kääpiöplaniettu):
Pluto on päiväzensistieman kääpiöplaniettu.

Podporožje:
Podporožje on Karjalan tazavallan Puudogan piirin pos’olku, kudai kuuluu Puudogan linnukundah.
Se sijoiččou 11 kilometrin piäs Puudogaspäi koillizeh, Vodlajoven rannal.
Rahvahan lugumiäry.
Vuvvennu 1989 pos’olkas eli 1047 hengie.
Histourii.
Podporožjes muaničči akadiemiekku N.J. Ozereckovski vuvvennu 1785. Ezmäi pos’olkan alovehel oldih kylät Afanasjevskaja da Zaharjevskaja, sit net yhtistettih Podporožje-pos’olkah. Suuren voinan aigah pos’olkan alovehel oldih luagerit vojennoloih vangiloih niškoi. Voinan jälles joven rannal perustettih leibyzavodu. Meččiä uitettih Vodlajogie myö.
Nähtävykset.
Pos’olkas on kirikkö (), kudai rakendettih 2000-luvun allus.

Pohjaine jiämeri:
Pohjaine jiämeri on pindualan da syvyön mugah Muan pienin merialoveh. Se sijaiččou pohjazes muanpuoliškos Jevruazien da Pohjois-Ameriekan välis.
Pohjazen jiämeren pinduala on 14, 75 mlj km², vezimiäry on 18, 07 mlj km³. Keskisyvys on 1225 m, suurin syvys on 5527 m Grenlandien meres. Pohjazen jiämeren pinnan suurin oza on šel’fat (45 % valdumeren pohjas) da vienalazet manderien reunat (70 % pohjan pindualas). Merialoveh juatah kolmekse suurekse vezialovehekse: Arktikan veziala, Pohjois-Jevroupan veziala da Kanadan veziala. Pol’arnoin muantiijollizen olopaikan täh valdumeren keskiozan jiäpeite säilyy kogo vuvves, vaigu se ainos liikkuu.
Pohjazeh jiämereh liitytäh Danii (Grenlandii), Islandii, Kanuadu, Norviegii, Ven'a da Ameriekku. Läs kogo vuvven Pohjastu jiämerdy käytetäh merivedämizeh näh, kuduat luajitah Ven’a Pohjazel meritiel da Ameriekku da Kanuadu Luodehizel tiel.

Pohjaine pedru:
Pohjaine pedru eläy enimyölleh Karjalan tazavallan pohjazes. Sidä enämbi kaikkie on Louhen, Kalevalan da Kemin piirilöis. Talven aigua pohjazet pedrat eletäh parvittain. Jälgivuozinnu on nähty parvie, kudamis on 20-50 pedrua. Kezäl parvet ollah pienembät. 
Ulgonägö.
Pohjazen pedran ižäččy painau enämbän 150 kiluo da sellän korgevimas kohtas on enämbi metrii. Elätin nähku on maksankarvaine. Pohjaine pedru on ainavo kaikis pedrois, kudamal sarvet ollah kui ižäčyl, mugai emäčyl. Joga vuottu syvystalvel – talven allus ižäpedrat lykätäh sarvet iäre. Emäpedrat ruatah se keviäl, poigien kannandan jälles.
Talvel pohjazen pedran nahku on tuuhei da lämmin, yhtelläh bokis karvat ollah katkiejat. Se ku pohjazel pedral toizih pedroih verratunnu kabjoin pinduala on suurembi da ollah karvakkahat sormien välit, avvuttau sille liikkuo lundu myöte. 
Syöndy.
Talvel pohjaine pedru eläy pedäikangahis da suuril suoloil. Syöy se jägäliä, lehtipuuloin vezua, vihandua kazvii, kudamii löydäy lumen al. Kezäl se lähtöy elämäh lähembä vezistölöi da toizii märgykohtii. Toiči pedroi voibi nähtä suurien järvilöin suariloil, kunne hyö peitytäh syöjis. Kezäl pohjaine pedru syöy heinykazvii, gribua, tuhjoloin lehtie da vezua. 
Kiimuaigu.
Pohjazel pedral kiimuaigu on sygyzyl, enimyölleh ligakuul. Emäpedru sit kaheksan kuun mendyy kandau yhten poiguvazan. 
Lugu Karjalas.
Luonnos pohjazele pedrale vihaniekannu ollah ahmoi, hukku da kondii. Pahua pedroile tuou niilöin ajandugi, rahvas lumiajoregyzil da venehil tahtotah kačella niidy lähembä libo ottua kuvua niilöis, sen periä elätil kouhkolois puhketah verisuonet da net kuoltah. Kuolou pohjastu pedrua zakonattoman mečästyksen periägi. 
Vuvves 2007 algajen pohjazet meččypedrat, ku niilöin lugu on pieni, pandih Karjalan Ruskieh kirjah. Niilöin mečästys on kielletty. 
Nämmien päivien tiedoloin mugah Karjalas on ei enämbiä kui 2,5 tuhattu pohjastu pedrua. 

Pohjanmeri:
Pohjanmeri on Atlantiekan valdumeren madal reunumeri, kuduan rannal on Pohjas-Jevrouppu. Se on sijoitunnuh Jevroupan mannerjalustal Brituanien suarien välis – päivänlaskupuoles, Jutlandien, Skandinuavien niemimualoin välis – päivännouzupuoles. Meren randumualoinnu ollah: Norviegii, Danii, Germuanii, Alangomuat, Bel'gii, Frantsii da Suuri-Brituanii.
Pohjanmeren pinduala on 750 tuhattu km². Suurin syvys on 725 m. Meren suurembas ozas on läs 100 m syvytty, sen suviozas on luodokohtii (Dogger-Banka da toizet). Pohjanmereh langetah suuret jovet: El'ba, Vezer, Rein, Temza. Piäportat ollah: Rotterdam, Amsterdam, Antverpen, London, Hamburg, Oslo, Bergen.
Pohjanmeri andau energiivarua (kudamien joukos ollah nefti da luonnonguazugi) Norviegiele, Suuri-Brituaniele, Alangomualoile sego äijile toizile Jevroupan liiton mualoile.

Pohjas-Amerikku:
Pohjas-Amerikku (, fr. "Amérique du Nord", ) on Mua-planietan manner (kaikkiedah niidy on kuuzi), kudai on muan päivänlaskupuoliškon pohjazes.
Pohjas-Amerikan pindu-ala ilmai suariloi on 20,36 milj. km², suariloinke on 24,25 milj. km². Pohjas-Amerikan suariloih kuulutah Grenlandii (2,176 milj. km²), Kanuadan Arktiekalaine suaristo, Vest-Indii, Aleutan suaret imi.
Pohjas-Amerikan rahvahan lugumiäry on enämbi 500 milj. hengie, mi on 7% muailman rahvahan lugumiärys.
Nimi.
Amerikku nimitettih Florientsien matkailijan Amerigo Vespuččin kunnivokse. Vespučči tutki Suvi-Amerikkua vuozinnu 1472 – 1502. Hän oli enzimäzenny jevrouppalazennu, kudai dumaičči, što Amerikku ei ole Ost-Indii, a uuzi tundematoi manner. Myöhembäh, konzu kartois roih Pohjas-Amerikku, muga ruvettih kuččumah sidägi: vuonnu 1538 Gerard Merkator käytti Amerikku-paikannimie, štobi nimittiä kogo muan päivänlaskupuoliškon.
Muantiedo.
Sijoitus.
Pohjas-Amerikan päivänlaskus ollah Tyynimeri, Beringovan meri, Al’asku-lahti da Kalifornien lahti, päivännouzus ollah Atlantien valdumeri, Labrador-meri, Kariban meri, Pyhä Lavrentien lahti da Meksikan lahti, pohjazes ollah Pohjaine jiämeri, Bofortan, Baffinan da Grenlandien meret da Gudzonovan lahti.
Päivänlaskus on Beringovan salmi, kudai eroittau Pohjas-Amerikan Jevruazies. Suves on Panaman kannas, kudai eroittau Pohjas-Amerikan Suvi-Amerikas.
Pohjas-Amerikkah kuulutah suaret: Grenlandii, Kanuadan Arktiekalaine suaristo, Aleutan suaret, Vankuveru-suari, Aleksandran-suaristo imi.
Pohjas-Amerikan perimäzet kohtat.
Pohjas-Amerikan jatkuvus pohjazespäi suveh on 66°, libo 7326 km, a jatkuvus päivänlaskuspäi päivännouzuh on 102°, libo läs 4700 km.

Pohjas Korea:
Korean demokruattine rahvahantazavaldu, ei virallizesti Pohjois-Korea on valdivo Päivännouzu-Azies. Se sijaiččou Korean niemimuan pohjoisozas. Pohjazes Pohjois-Korea rajoittuu Kitainke, koillizes Ven’anke, suves Korean tazavaldanke, päivänlaskus Keldazen merenke, päivännouzus Japounien merenke. Pohois-Korean piälinnu on Pjongjang. Muan pinduala on 120 538 km². Rahvahan lugumiäry on 24 851 627 hengie. Valdivuo johtau kommunistizennu pidetty ruadorahvahanpartii.

Pohjassaamen kieli:
Pohjassaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Pol'šu:
Pol’šu (pol. Polska) on Päivännouzu-Jevroupan valdivo. Sen viralline nimi on Pol’šan tazavaldu. Rahvahan lugumiäry on enämbi 38,5 milj. hengie (v. 2012), pinduala on 312  679 km². Se on 36. sijal rahvahan lugumiäryn mugah da 69. sijal pindualan mugah.
Muan piälinnu on Varšavu. Valdivolline kieli on pol’šan kieli.
Se sijoittuu Jevroupan keskiozas, Baltiekkumeren rannal. Se rajoittuu Ven’anke (Kaliningradan alovehenke), Litvanke, Valgo-Ven’anke, Ukrainanke, Slovakienke, Čeehienke da Germuanienke.

Politiekku:
Sana politiekku pohjuau klassillizen gretsien kielen sanah πολιτικός (politikos), "kanzalaziikoskii". Alguperäl politiekku on käytändön libo teorien vaikuttamistu toizih ristikanzoih globualizel, kanzallizel libo yksilöllizel tazol. Nygözes ylehizes kieles sanal "politiekku" tavan mugah tarkoitetah mihtah tiettyh kogonasnägemykseh libo idejolougieh pohjuajua toimindua, kudamal pyrritäh vaikuttia valdivollizih, valdivoloin välizih libo yhteskunnallizih šeikkoih libo kudamal hoijetah niidy. 
Politiekan alah kuuluu oigevusvaldivos enne kaikkie zakonoinluajindan muuttamizeh da julgizen hallindon ohjuamizeh tiähtiäjiä toimindua. Poliittizen vastukohtannu on perindöllizesti nähty yksittäine ala.

Polkupyöry:
" Polkupyöry " (pyöry) (vahnu frantsienkieli vélocipède, latinankieles vēlōx "ravei" da pēs "jalgu") on ajonevvo rattahienke, kudai ajau ristikanzan lihaksien väin avul. Levitetyt ollah pyörät kahtan rattahienke. On olemas vie kolmerattahizet pyörät.
Histouri.
Enzimäine pyöry, kudai on yhtenjyttyine nygyaigazen pyöränke, oli "Rover". Se oli luajittu vuvvennu 1884 da sen luadii oli Džon Kemp Starli. Moizel pyöräl oli čieppi, yhtenjyttyzet rattahat da ohjuaju istui rattahien keskkel.
Käyttämine.
Pyöryä käytetäh:
Ajonevvonnu - sil viedäh ristikanzoi da rahtiloi.
Sportas - on olemas erähät sportulajit, kudualois käytetäh pyöryä.
Joudoaijas - pyörämatkustamine, lapsien, keskenkazvuhizien, tsirkupyörät.
Monien mualoin poštulaitokset käytetäh pyöriä XIX-vuozisuan loppupuoliškol. Britanian poštu (Royal Mail) käyttäy pyöriä vuvves 1880 algajen. Kaikkiedah Britanias ajetah pyöräl 37 000 poštankandajua, Germuanies - 27 500, Vengries - 10 500.
Pyörät nygöi.
Nygöi pyörät ollah tundietut Jevroupas. Enimyölleh käytetäh pyöriä Danies. Sie tavalline eläi ajau vuvves läs 893 km, Gollandies - 853 km, Bel'gias da Germuanies - läs 300 km.
Ajamine pyöräl vähenöy mašinoi linnois, parandau ekolougien ololoi da ristikanzoin tervehytty.
Pyörän ylintazot.
Vuvves 1995 Fred Rompel'berg (Gollandii) ajoi pyöräl vauhtil 268,83 km/č.
Vuvves 2009 18. syvyskuudu Sem Uittingem ajoi magavopyöräl vauhtil 133,28 km/č.
Vuvves 2010 Markus Štol'ts ajoi pyöräl vauhtil 210 km/č.

Polkupyörä:
Histouri.
Enzimäine pyöry, kudai on yhtenjyttyine nygyaigazen pyöränke, oli "Rover". Se oli luajittu vuvvennu 1884 da sen luadii oli Džon Kemp Starli (John Kemp Starley). Moizel pyöräl oli čieppi, yhtenjyttyzet rattahat da ohjuaju istui rattahien keskkel.
Käyttämine.
Pyöryä käytetäh:
Ajonevvonnu - sil viedäh ristikanzoi da rahtiloi.
Sportas - on olemas erähät sportulajit, kudualois käytetäh pyöryä.
Joudoaijas - pyörämatkustamine, lapsien, keskenkazvuhizien, tsirkupyörät.
Monien mualoin poštulaitokset käytetäh pyöriä XIX-vuozisuan loppupuoliškol. Britanian poštu (Royal Mail) käyttäy pyöriä vuvves 1880 algajen. Kaikkiedah Britanias ajetah pyöräl 37 000 poštankandajua, Germuanies - 27 500, Vengries - 10 500.
Pyörät nygöi.
Nygöi pyörät ollah tundietut Jevroupas. Enimyölleh käytetäh pyöriä Danies. Sie tavalline eläi ajau vuvves läs 893 km, Gollandies - 853 km, Bel'gias da Germuanies - läs 300 km.
Ajamine pyöräl vähenöy mašinoi linnois, parandau ekolougien ololoi da ristikanzoin tervehytty.
Pyörän ylintazot.
Vuvves 1995 Fred Rompel'berg (Gollandii) ajoi pyöräl vauhtil 268,83 km/č.
Vuvves 2009 18. syvyskuudu Sem Uittingem ajoi magavopyöräl vauhtil 133,28 km/č.
Vuvves 2010 Markus Štol'ts ajoi pyöräl vauhtil 210 km/č.

Pon’galahti:
Pon’galahti (, ) on vahnu kylä Karjalan tazavallas Kostamukšen linnupiiris.
Se sijoittuu lammen rannal, lähäl dorogua Vuokkiniemi – Kalevala.
Kylä on histourien da kul’tuuran mustomerki, histourielline poselenii.

Porajärvi:
Porajärvi on Karjalan tazavallan Suojärven piirin pos’olku. Se on Porajärven kyläkunnan haldivolline keskus.
Pos’olku sijoittuu Suunujoven rannal. Porajärvespäi Suojärvessah on 80 km.
Vuozinnu 1868 – 1908 pos’olkas ruadoi čugunzavodu. Vuvves 1927 algajen Porajärvi kuului Petrovskin piirih, vuvves 1940 algajen – Suojärven piirih.
Porajärven rahvahan lugumiäry.
Vuonnu 2009 lähäl pos’olkua rakendettih graniittuzavodu.
Porajärves on puukirikkö, voinal tapettuloin Nevvostoliiton saldattoin kalmu.
Lähäl Porajärvie (5 km pos’olkaspäi pohjazeh) on Akonjärvensuo, kudaman pinduala on 68,0 gektuarua. Sie on äijy garbaluo. Sežo lähäl pos’olkua (3 km pos’olkaspäi luodeheh) on vie yksi suo – Ozovoje, kudaman pinduala on 79, 0 gektuarua, täsgi on äijy garbaluo.

Portugalii:
Portugalii on Päivänlasku-Jevroupan valdivo. Viralline nimi on Portugalien tazavaldu. Se sijoittuu Pirenei-niemimuan lounasozas. Pohjazes da päivännouzus se rajoittuu Ispuanienke, suves da päivänlaskus – Atlantien valdumerenke. Muan nimi tuli Portu-linnan nimes (lat. Portus Cale).
Muan piälinnu on Lissabonu. Pinduala on 92 151 km², rahvahan lugumiäry on 10 799 270 hengie.

Potkurit:
Potkurit on regyt, ga ei varzinaine, se on äijiä korgiembi da pitkembi. Sit on kaksi pitkiä jallastu, net ollah ravvas luajitut. On istuin yhtele hengele, ravvas da puus azuttu, nägemäl stuulu rouno. 
Potkuriloil čuruandu.
Potkuriloil čuratah kahtei libo yksinäh. Yksi čuruaju seizou istuimen tagan, piettelöy sidä mollembil käzil. Hänel yksi jalgu on potkuriloin yhtel jallaksel, toizel häi potkuau, työnnyttäy regyzii edehpäi. Toine čuruaju istuu istuimes, hänel ei pie nimidä ruadua. 
Nimen alguperä.
Potkata, potkie-sanois tulou potkuriloin nimi. Suomen kieles se on potkukelkka, suorah kiännetynny – potkuregyt. Ven’alazet da Ven’al eläjät sanotah nämmii regyzii suomelazikse regyzikse. Vikse sendäh, ku tuldih net Ven’ale Suomespäi, kus čuratah potkuriloil äijän. 
Potkuriloin istourii.
Yhtelläh potkuriloin roindumuannu pietäh Ruoččii, kus luajittih niidy vie 1800-luvul jiädy myöte suarespäi toizele liikundah niškoi. Silloi potkuriloil vedeltih tavarua. Niilöi käytettih kalastajat da t’ulieniloin pyydäjät. Poštankandajatgi vedeltih niilöil poštua.
Käyttö.
Tänäpäi äijis mualois nämmii regyzii käytetäh talvel kalastajat. Jiädy da lundu myöte potkuriloil on hyvä vediä pyvvyksii, suaduu kalua da kalastajes ei pie seizuo, potkurit ollah hyvänny istuimennu. 
Sportu
Pohjasmualois potkuriloil čuruandas voibi sanuo tuli sportu. Suomes enzimäine potkuriloil čuruajien yhtistys perustettih vuvennu 1890. Luguloin 1800-1900 rajal ruvettih pidämäh potkuriloil čuruajien kilboi da potkuriloil čuruandas Suomes rodih samanarvoine sportulaji hiihtändän da luistelendan rinnal. 
Keli.
Potkuriloil on hyvä čurata lagiedu muadu myöte, net sežo pätäh mägyričöis čurattavakse. Pidäy olla vai hyvä keli, syviä lundu myöte net pahoi mennäh. Yhtelläh paras on čurata jiädy myöte. 

Poventsa:
Poventsa () on Karjalan tazavallan Karhumäin piirin pos’olku. Se on Poventsan linnukunnan haldivolline keskus.
Se sijoittuu Oniegujärven rannal, 30 kilometrin piäs luodeheh on Karhumägi.
Se on Belomorsko-Baltien kanualan algupunktu.
Histourii.
Ennevahnas Poventsa oli torgupos’olku. XVI vuozisual täs oli kupčoin aitat. Kupčat ostettih suolua, kalua da nahkua. Täspäi Oniegujärven läbi meni torgudorogu Vienanmerele.
XIX vuozisual Poventsa oli karkoituskohtannu.
Vuozinnu 1931-1933 se oli Belomorsko-Baltien kanualan rakendamizen keskus. Sen periä täs perustettih laivankohenduszavodu.

Priäžy:
Priäžy on linnanjyttyine pos'olku Priäžän kanzallizes piiris Karjalan tzavallas Ven'al Kuolan valdudorogan (M18) varrel. Priäzy on piiris keskus. Pos'olkan kauti kulgou Murmansku-Piiteri-valdudorogu da Petroskoi-Värtsilä-dorogu. Jälgimäine on oza kanzoinvälisty Sinizen dorogan matkureittii Nrjaspäi Ruočin da Suomen kauti Ven'an Karjalah.
Linnanjyttyine pos'olku.
Priäžy on Priäžän kanzallizen piirin hallindokeskus da se on sijoitunnuhes läs 55 kilometris Petroskoispäi päivänlaskupuolehpäi Anukseh viejän dorogan varrel Priäžänjärven rannikol. Pos'olkas eli 4248 hengie vuvven 2005 tilaston mugah. Priäžäs on postu, laukkua, muzei, pieni Priozernaja hotelli, kul'tuurutaloi, kahvila da vuonnu 2001 valmistunnuh puukirikkö sego äijy vahnua karjalastu taloidu. 
Priäžän poselenii.
Priäžän poselenies oli 9100 eläjiä vuonnu 1996. Poselenii rajoittuu pohjazes Matrossoih, päivännouzupuolel Oniegurannikon piirih, suves Pyhäjärveh, päivänlaskupuolel Nuožarveh da Heččulah sego luodehes Dessoilah. 
Poselenien azutuskeskukset
Man'gan kyläs on säilynyh ortodoksine časounu 1800-luvulpäi.
Ystävyskunnat Suomes
Tapahtumat.
Kindahankylän pruazniekku.
Kindahankyläs (Kindasovo) pietäh vuvves 1985 algajen nagron da vessel'an aijan pruazniekkua. Kindahankylä on Karjalan tazavallan oma hölmöläzien kylä da sih liittyy äijy starinua.
Histourii.
Priäžy mainitah histouriellizis lähtehis ezmästy kerdua 1650-luvul. Ven'an imperien aigua da 1920-luvussah se oli oza Pyhäjärven kundua.

Priäžän piirin linnoin da kylien luvettelo:

Provoslavien siiryndy karjalan mual da Novgorodckoi lehodnoi valdu:
Provoslavien siiryndy karjalan mual da Novgorodckoi lehodnoi valdu. 
1828 vuodessah pravoslavnoin rahvahan uskolline valdu oli Novgorodan linnas.
Muat kahten järven keskel: Oniegan da Luadogan oldih perimäzet, kus jo elettih novgorodckoit slav´analazet rahvas. Hyö allattih sie eliä XI vuozisual, no sinne rahvas kerävyttih elämäh hill´azeh. Vaste toizel puole XII vuottusadua kerävyi «Obonežskoi riädy» eländykohtii, kudualoi oli jo XIV, a Aunuksenlinnu oli pohjozespäi ihan reunimäine. Nämmil mualoil da rahvahil enzimäzil tuli Pravoslavnoi usko.
1137 vuvvel oli enzimäine kirjaine kniäzin Sv´atoslav Olegovičan Novgorodskoil Jepiskopal, kus oli kirjutettu bumuagal kai kylät da rahvas, ken maksoi obrokkoi.
Gruamottukirjazes oli kirjutettu: Obonežskoi riädy: Aunuksenlinnu – 3 grivnua, Svir´-1 grivnu, Juskola – 3 grivnua, Terveničis – 3 grivnua, Vjunitsas – 1 grivnu. Tiä elettih vesi da čudi rahvas, kuduat oldih jo pravoslavnoit da hyvin maksettih maksuloi Novgorodskoil Vladikal. Pravoslavnoi kirikkö jazičniekois maksuloi ei kerännyh.
Enimät karjalan muan rahvas Lavrentjovnoin spiskua myöte ristittih pravoslavnoih uskoh 1227 vuvvel. Aleksandr Nevskoin tuatto Jaroslav Vsevolodovič työndi ristimäh karjalan rahvahii, sanoi: (malo ne vse lydi). Sil aigua ruoččilazet tahtottih kirjuttua karjalazii katoliekoin uskoh. Sentäh oli tulluh sellitys ristie karjalazii Pravoslavnoih uskoh. No vägeh rahvastu niken sinne ei vedänyh, ristindy rahvahan meni 1-2 kuuh, vastah ristindäl karjalazet ei mendy.

Puanajärvi (pos'olku):
Puanajärvi (, ) on Karjalan tazavallan Kemin piirin Viärykosken kyläkunnan pos’olku.
Pos’olku sijoiččou Keminjoven rannal.

Puatane:
Puadane (, ) on Karjalan tazavallan Karhumäin piirin kylä. Se on Puadanen kyläkunnan haldivolline keskus.
Muantiedo.
Kylä sijoittuu lahten rannal, Seesjärven päivänlaskuozas, 92 kilometrin piäs Karhumäispäi.
Histourii.
Nikol’skoi Padanskoi Pogostu muanitah enzimäzen kerran XVI vuozisual.
Kul’tuuru.
Vuonnu 1935 kyläs perustettih G. V. Savickin kunnivokse nimitetty Seesjärven rahvahalline hora. Se on ylen kuulužu Karjalas.
Tevolližus.
Vuozinnu 1910 – 1922 täs ruadoi Puadanen meččyruadozavodu.
Vuonnu 1929 täs perustettih meččyruadolaitos – Puadanen lespromhouzu.
Kyläs on psihonevrologine internuattu.

Pudožgorski:
Pudožgorski on Karjalan tazavallan Puudogan piirin Pälmän kyläkunnan pos’olku.
Se sijoiččou Puudogujoven rannal.

Puikkola:
Puikkola on Karjalan tazavallan Sortavalan piirin Kaalamon kyläkunnan pos’olku.
Se sijoiččou Päl’kjärven päivännouzurannal.

Puljärvi:
Puljärvi () on Ven’an järvi, kudai sijoittuu Karjalan tazavallan Belomorskan piiris.
Järven pinduala on 50,08 km², randuviivan piduhus – 61,4 km. Sen keskisyvys on 6 m, syvin kohtu on 15 m.
Rannat ollah madaloi da kivizii. Järves on 14 suardu, kudamien yhtehine pinduala on 0,92 km².
Järveh laskeh Korosozerka-jogi. Järven kauti virduau Suma-jogi.
Järves kazvau kažl’ua. Täs löydyy riäpöidy, särgii, siigua, haugii, lahnua, ahvendu, kiiškoidu da matikkua.
Järvi jiädyy kylmykuus, avavuu oraskuus.

Punaine:
Punaine ("Plectrophenax nivalis") on lindu.
Muut nimet.
Suistamol lindustu on kučuttu sežo nimil dorganrikkoja da pulmuni.
Kogo da nägö.
Piduhus: 17-19 cm<br>
Paino: 29-40 cm

Purgulindu:
Purgulindu ("Bombycilla garrulus") on parvilois lendelii muuttuilindu.
Kogo da nägö.
Piduhus: 18-21 cm<br>
Paino: 48-72 g
Rahvahanperindeh.
Karjalazil on purgulinduh liittyjiä perindehtieduo.

Puuaines:
Puuaines on kazvilois olijua ńältyn sydämespäi kazvatettuu solukkuo. Se on enimite pitkii hengettömii soluloi, kudai ruadau kazvin johtosolukunnu da tugikonstruktsiennu. Nämmien soluseinät ollah järennyh da muurehtunnuh. Johtosolukkoloijen lizäkse puuozas voi ollah tugisolukkoloi, kuda lujendau konstruktsii. 
Puu on muvvostunnuh hiimiellizistu yhtistehisty, kohtu kuulutah piädielos hiildy (C) da kislorodua (O) sego ylen vähä azottua (H) da vororodua (N). Enin oza puun hiimielliizistu yhtistehisty ollah eriluadustu hiiligidruattua, kudai ollah ezimerkikse polisakkaridit. Puun alallizii sjoruainehii ollah tsel`l`ulouzu, hemitsel`l`ulouzu da ligniinu. 
Tsel`l`ulouzu.
Tsel`l`ulouzun vuitti kuivupainos on läs 40 %. Enin oza tsel`l`ulouzust ollah solun sekunduaruseinys. Tsel`l`ulouzumoliekula luadie kebjiesti vodorodusivoksii nuaburimoliekuloin keral. Nämmien avvul roinduh kuidukonstruktsii, kudai andau solul mehaaniellizen tuven. 
Hemitsel`l`ulouzu.
Hemitsel`l`ulouzun miäry solun kuivupainos on läs 20-30 %. Hemitsel`l`ulouzut ﻿rodiekseh polisakkarideis. Hemitsel`l`ulouzun arvellah olevu soluseinäs mikrofibrillien välis. Se vahvistau kazvin konstruktsii samankaldaizest kui kleisteri. 
Ligniinu.
Ligniinua on puus 20-30 %. Se on solun sekunduaruseinäs da kohtavuksellistu sidä on enembi välilamelleis. Ligniinu tulou soluh solun kazvamizen loppukavvel da nostattau lignifioitumizen libo muurehtumizen. Solu ”kuolou” tämän aijannu.
Muidu ainehia.
Pihkua on kui havvu- muga i lehtipuuloi. Lehtipuuloin pihku on muga sanottui fiziolougiellistu pihkua kudai on puuloin vararavinguo. Havupuuloilla pihkun ruado on suojata puudu biolougizil rikkovuksil (patolougiellistu pihkua).

Puudogan piirin linnoin da kylien luvettelo:

Puudogu:
Puudogu (, veps. Pudož, ) on Karjalan tazavallan linnu, Puudogan piirin haldivolline keskus. 
Linnu sijoiččou Vodlajoven oigiel korgiel rannal.
Puudogaspäi Petroskoissah on 352 km.
Ilmasto.
Vuvven keskilämbötila on 2,9 °C.
Kanzalližukset.
Karjalazet, ven’alazet, vepsäläzet, ukrainalazet, valgoven’alazet da muut kanzat.
Transportu.
Linnas ei ole raududorogua. Lähimäine raududorogustansii on Karhumäis, kudai sijoiččou 197 kilometrin piäs Puudogaspäi.
Nygöi Puudogaspäi kulgietah linnoinvälizet avtoubusat Petroskoih, Piiterih da Vitegrah. Sežo avtoubusat kulgietah piirii myöte. Linnas on yksi avtoubusan reissu.

Puukari:
Puukari on hieru Valdimon kunnas Pohjas-Karjalas. Se on sijoitunnuhes valdutie 6:n da Jovensuu-Kontiomäki-raudutien varrel nenga 10 kilometrin peräs Valdimos pohjazeh. Nygöi Puukaris eläy nenga 400 hengie.
Histourii.
Enne alovehtu kučuttih Elomäikse ga nygöi nimenny on puaksumbah Puukari. Toiči Puukarih luvetah sežo Nuolijärven, Omenamäin da Verkkojoven hierut.
Nähtävykset.
Puukarin Pysäkin lähäzel Paalajanvuaral on nägöalapaikku da vuaran rindehil on talvel 5 km pitky hiihtoladu. Puukaris sijaiččou sežo Kalliokosken koskinähtävys Kokkojois. Matkua nähtävyksel valdutiel on läs 1 km.

Puuttil:
Puuttil () on Karjalan tazavallan Anuksen kanzallizen piirin kylä, kudai kuuluu Anuksen linnukundah.
Se sijoittuu Anuksenjoven rannal.

Pyhäd'ärvi:
Pyhärvi libo Pyhäd’ärvi (, ) on vahnu karjalaine kylä Karjalan tazavallas Priäžän kanzallizes piiris. Se on Pyhärven kyläkunnan haldivolline keskus.
Se sijoittuu samannimizen järven päivänlaskurannal. Kyläspäi Petroskoissah on 59 km, Priäžässäh, piirin keskuksessah, on 15 km.
Histourii.
Erähät tiedomiehet duumaijah, gu nämmien alovehien enzimäzet eläjät oldih saamelazien ezi-ižii. Tämän ajatuksen syy on Pyhärven kyläkunnan kylien nimet, ezim. Sidniemi (Siida on saamelaine sana, kudai merkiččöy talvimökkii). 
Pyhärvi muanitah enzimäzen kerran XVI vuozisual.
Nevvostoliiton aigua rahvas piettih lehmii da kazvatettih kartohkua. 
V. 1941 – 1944 kyläs oli vangiloin luageri.
V. 1959 kevätkuus Pyhärves perustettih zvierinkazvatandusouhozu. Vuvves 1965 algajen täs souhozas ruvettih kazvattamah mustii hiähkii.
Pyhärves säilyttih koit, kududat rakendettih XX vuozisuan allus.
Pyhärven rahvahan lugumiäry.
Vuonnu 1905 kyläs eli 367 hengie.
Pyhärveh tulou äijy matkailijua.
Kuulužat ristikanzat da kylän eläjät
Pyhärves eli kuulužu runoilii Konstantin Gordejev-Häkki da hänen bunukku Vasili, kudai tuli Karjalan kuulužakse suarnansanelijakse.
Kyläs oli roinnuhes etnougraffu da kirjuttai N.F. Leskov.

Pyhäjärvi:
Pyhäjärvi on järvi, kudai sijoittuu Suomen da Ven’an rajal. Järven suurin oza on Suomes, ga sen liidehoza sijoittuu Karjalan tazavallan Sortavalan piiris.
Järven pinduala on 206,79 km², sen syvin kohtu on 79,6 m. Järves on 365 suardu.

Pyhäpäivy:
Pyhäpäivy (, ) on nedälin seiččemes päivy.

Pyy:
Pyy () on koskemattomis mečis luonnolline tedriroduhine lindu. Pyy nikonzu ei jätä meččiä, ainos eläy sit. Sygyzyl ižäpyyt, konzu net ollah kylläzembät, voijah painua enämbi puoldu kiluo. Pyyn väri enimyölleh on harmai. Ižäpyy eruou emäpyys, sil piäs on heltu da kaglan kohtas on mustu tačmu. 
Pyydy on kaikis mečis, yhtelläh enin niidy on segakuuzikkolois, kus kuuzen ližäkse kazvau leppiä, pajuu da koivuu.
Syöy pyy enne kaikkie kazvisyömisty: muarjua, pajun da koivun lehtenkandua da urvua, eriluaduzien kazviloin siemendy da vezua. Pyyn poigazet syvväh böbökkiä da niilöin toukkua. 
Havvondu.
Havvonduaigah emäpyy luadiu muale pezän da haudou 6-15 jäiččiä. Havvondu pyyl kestäy läs kolmie nedälii. Pyyt eletäh puarakkai, sendäh ižäpyy sežo syöttäy da kazvattau poigazii. Poigazet jälles roduvundua, kuivettuu, jo voijah juosta muamale peräh. Kezän loppussah net kazvetah aiguzen linnun suuruokse. Höyhenien vaihtettuu poigoveh leviey da linduzet ruvetah elämäh ičepiänneh.
Myöhä sygyzyl da talvel pyyt eletäh puarakkai libo yksitellen. Konzu mua on jo syvän lumen peitos, pyy, kui toizet tedrilinnut, yöl maguau lumes, a suuril pakkazil päivängi viettäy sit. Lähtöy iäre vaiku syömäh libo varavos.
Pyyn lugu Karjalas.
Pyyl on äijy vihaniekkua nellijalgazien da lendäjien pedoelättilöin keskes. Semmite varattavat sille ollah kuničču, reboi da haukku, niilöile pyyt ollah erähänny piäsyömizis. Linnunpoigastu kuolou vie pahan siän periä keviän lopus da kezän allus.
Karjalas pyyn meččuičendu on kuulužu. Pyyn luguh se ei vaikuta pahasti, Karjalas on enämbi 500 tuhattu tädä linduu.

Päivy:
Päivy on suutkien valgei aigu. Muakerän aloveh, kudamas on päivy, on kiändynyh päiväzeh.
Kudaigi kalenderipäivy voijah tunnustua sen päivymiärän vuoh. Päivän lyhendeh on pv da kanzoinvälizesti d.
Biolougizesti päivy on toimindan aigua suutkis. Päiväzen lämmön vuoh päivytemperatuuru on yötemperatuurua korgiembi. Päiväzen valgo suau kazvit kazvamah da keviäl liževynnyh päivänvalgei nostattau elättilöin liževymistoimindot.
Talvipäivänseizavuksekse kučutah sidä päiviä vuvves, konzu päiväzen aigu taivahanrannan yläpuolel on pienin. Kezäpäivänseizavus on se päivy, konzu päiväine on nägövil kaikkii pitkembän aijan. 
Kevätpäiväntazavuksekse kučutah sidä päiviä, konzu päivy vaihtuu yödy pitkembäkse, da syvyspäiväntazavuksekse sidä päiviä, konzu yö vaihtuu päiviä pitkembäkse.

Päivyahvenet:
Päivyahvenet ("Centrarchidae") ollah ahvenkaloin lahkoh da sen "Percoidei"-alalahkoh kuului kalaheimo.

Päiväine:
Päiväine (simvolu: ☉) on tiähti, kudamas ymbäri Mua kierdäy. Päiväzen ymbärile roinnuot planietat da muut taivahanpalat yhtes ollah päiväzensistiemu.

Päivännouzu Timor:
Päivännouzu-Timor libo Timor-Leste, virallizesti Päivännouzu-Timoran demokruattine tazavaldu on valdivo Liideh-Azies. Se sijaiččou Timor-suaren päivännouzuozas. Päivännouzu-Timoral on pieni puolianklavu Okusi-Ambenon muakundu Timoran suaren päivänlaskupuoles da pienet suaret Atauru pohjazes da Žaku päivännouzus. Virallizet kielet ollah tetum da portugalien kieli. Piälinnu on Dili. Muan pinduala on 15 007 km². Rahvahan lugumiäry on 1 066 409 hengie.

Päiväzensistiemu:
Päiväzensistiemu on Päiväzen da kaikkien sidä kierdäjien kappalehien kerätty sistiemu. Päiväzensistieman planietat ollah Merkurius, Venus, Mua, Mars, Jupiter, Saturnus, Uranus da Neptunus. Päiväzensistieman ijäkse on suadu n. 4,6 miljardua vuottu. Sežo toizil tiähtilöil on huomattu omii eksoplanietoin kerättylöi planiettusistiemoi.

Päl'mä:
Päl’mä (, ) on Karjalan tazavallan Puudogan piirin pos’olku. Se on Pälmän kyläkunnan haldivolline keskus.
Se sijoiččou 100 kilometrin piäs Puudogaspäi luodeheh.

Pästärikit:
Pästärikit libo pästäriköt ("Motacillidae") ollah čiučoilinduloih kuului heimo, kudamah kuuluu viizi suguu da 58 luaduu. Pästärikit voibi tunnustua pitkäs viuhkajas hännäs.

Pästärikki:
Pästärikki libo pästärikkö on pästärikkilöin heimoh kuului čiučoilinduluadu.
Muut nimet.
Suurimas vuitis karjalan paginluadulois linnun nimi perustuu nimilöin päistärikki da väistärikki eri muunnoksih. Randusuvi-Suomengi paginluadulois on tunnettu nimi väistäräkki. Salmis lindustu on kučuttu sežo nimel jiänpotkiene.
Kogo da nägö.
Nägö: Harmai selgy da valgei vaččupuoli, piän edupuoli valgei da piälakku mustu, samalleh kaglu. Vahnan uročun rožis on enämbi valgiedu da piälakal enämbi mustua ku emäčyl da nuoril linduzil. Händy on pitky, da pästäräkki viippuau sidä kävelles omah luaduh.<br>
Piduhus: 16,5-19 cm<br>
Paino: 18-23 g, uročču on emäččyy suurembi.

Pääjärvi:
Pääjärvi () on suuri suolatoivezine järvi Pohjas-Karjalas Louhen piiris.
Verraten rinnalolijah Topasjärveh Pääjärven keskisyvys on suurembi, a vezi kezäl on lämmembi. Pohju on enimyölleh muvakas. Rannat ollah korgieloi, kivizii da čuuruzii. Niilöil on meččii. Suvirannikol löydyy madalii da suohizii randoi.
Järves on 66 suardu, kudamien yhtehine pinduala on 96,1 km². Suurimis suarilois (Vočkala, Malošuari, Laidošuari, Talvišuari, Maijanšuari, Lupčanga) ollah mökit, kudamis kalastajat eletäh, konzu tullah järvele kalastamah. Suurimih suariloih, ezim. Vuoškalošuari, rahvahat tullah muarjah.
Järves on torpua, matikkua, haugii, harjustu, säyniä, ahvendu, särgii, lahnua, siigua, nieriesty da riäpöidy. Lahtilois kazvau äijy kažl’ua.

R'aženku:
R'aženku on hapattu maidojuomine, kuduadu luajitah lehmän havvotus maijos hapattajes sidä. Se on Ukrainan, a mugaže Ven'an da Valgo-Ven'an perindölline juomine.
Se happanou läs 3-6 čuassuu. Sen väri on keldaine. R'aženku on kui jogurtu ilmai ližättehii.
Pidäy sanuo, gu r'aženku on sama kui havvottu maido, ga ristikanzan organizmu sulattau sidä parembah.
R'aženkas on vitamiinat A, B, C da PP. Sidä paiči täs on äijy tärgielöi da hyövyllizii ainehii: ezim. raudu, kal'tsii, rikki, magnii, fosforu, kalii da natrii.
R'aženkas on äijy kal'tsiedu. Sendäh tervehyönhoijon ruadajat sanotah, gu se on terveh juomine da pidäy juvva sidä. Se on hyvä syöndyhimoh niškoi da vaččah da šuolistoh niškoi. Paiči hyödyy on sežo kieldoloi: ezim. ku ristikanzal on gastriittu libo muu vaččutaudi.

R'urik Lonin:
R’urik Lonin (22.09.1930-17.07.2009) on tundiettu vepsäläine, Šoltarven muzein perustai, oman rahvahan kielen da kul’tuuran elävyttäi da kehittäi.

RGB:
RGB-värimalli on väritila, kudamas eri värilöi muvvostetah sevoittajen toine toizenke ruskien, vihandan da sinizen väristy valguo. Värimallin nimi rodieu nämmin piävärilöin anglienkielizis nimis: "red" (ruskei), "green" (vihandu), da "blue" (sinine). Nengostu värillizii valgoloi yhtistäjiä värimallii kučutah "additiivizekse", kudai on vastukohtu painotehniekas käytetyle "subtraktiivizele", värilöi valgos vähendäjäle, värimallile. RGB-värimallii käytetäh värilöin ezittämizeh mm. tiedokonehes da televiizoras, kudamien ekruanoin pikselat roitahes ruskien, vihandan da sinizen värizis valgolähtehis.

Rafael:
Rafael libo Raffaello (28.kevätkuudu libo 6.sulakuudu 1483 Urbino – 6.sulakuudu 1520 Roma) oli renessansuaijan italielaine taidehmualuaju da arhitektoru. Händy pietäh yhtenny Italien renessansuaijan piähahmolois. Händy tundietah vie nimel Raffaello Sanzio, Raffaello Santi, Raffaello de Urbino libo Rafael Sanzio de Urbino.
Rafael tietäh Madonnan kuvis da pyhiä peregty ozutettavis mualavuksis sego Vatikanan freskois.

Ragnuksa:
Ragnuksa on Karjalan tazavallan Puudogan piirin Avdejevon kyläkunnan pos’olku.
Se sijoiččou piirin keskes, 20 kilometrin piäs Puudogaspäi pohjazeh, samannimizen joven rannal. Pos’olkas ruadau laukku, vuodessah 2006 tiä ruadoi alguškola.

Rahvahanvaldu:
Rahvahanvaldu (toiči demokruatii) on poliittine valdu, kudai pohjavuu sih, gu tärgielöi dieloloi piättäy kogo kanzu da jogahizel on yhtenjyttyzii oigevuksii vaikuttamah protsessan tuloksih da sen vaihieloih. Hos rahvahanvallan perustehet pätäh kaikkih yhteiskunnalizih laitoksih, ga tavan mugah tädä terminiä käytetäh valdivos paistes. Valdivol on suuri valdu.
Rahvahanvaldua miärätäh moizien ominažuksien perustehel:
1. Johtajat vallitah avvonnazesti. Pyrgijät kilbaillah keskenäh kunnolleh.
2. Valdu nouzou vaigu kanzas.
3. Rahvaskundu haldivoiččou rahvahan tahtoloi todevuttajen da kaikkien hyväkse.
Rahvahanvaldu tagustau oigevuttu joga ristikanzale. Arvos pietäh zakonanmugažuttu, ristikanzoin yhtenarvožuttu zakonan ies, vällytty, ristikanzan oigevuzii da muga ielleh.
On jygei piästä rahvahanvallan kaikkehpättävih tavoittehih, sendäh on olemas rahvahanvallan eri muoduo. XVIII vuozisadah sah toizii kuulužembii oli kohtinaine rahvahanvaldu. Kanzalazet luajitah poliitiekallizii piätöksii iče, ilmai väliniekkua. Ristikanzat tullah libo yhtehizeh mieleh libo tapahtuu vähemmistön alistumine enimistön tahtoh. Ezitysrahvahanvaldu on moine muodo, kus kanzalazet vallitah omii ezittäjii. Rahvahanvallittu suau oigevuon luadimah piätöksii händy vallinnuzien ristikanzoin mieldy huomivoh ottajen. Sežo häi vastuau omis ruadolois vallinnuzien iel.
Rahvanvallan piämiärii on rajoittua vägivaldua da vallan viärähkäyttämisty. Puaksuh tädä piämiäriä ei sua tavoittua. Se tapahtuu, gu ristikanzan oigevuot da muut arvot ei olla kaikkien tunnustettavat da niidy ei puolisteta hyvin. Nygöi äijis mualois rahvahanvaldu - terminiä käytetäh tarkoittajen liberualuvaldua. Moizes valdumuvvos pietäh johtajien aijanmugazet, kaikilekuulujat da kunnollizet valličukset, kus kandiduatat häirivöloittäh kilbaillah valliččijoin iänis. Sidä paiči sih liittyy oigevuon johtuo, vallan jaguo, enimistön vallan rajoittumistu peruszakonan mugah da persounu- da joukkovällyzien turvuamistu. Toizielpäi, erähät huralistoliikkeehet ajatellah, gu oigevus luadie poliitiekalline piätös vuadiu yhteiskunnallizien oigevuksien taguttu da ristikanzoin talovuollizen eriarvožuon madalua tazuo.

Rahvahienväline muamankielen päivy:
Rahvahienväline muamankielen päivy (muuloil virallizil kielil: , , ) on perustettu kylmykuus v. 1999 Unescon piäkonferensien 30 kerähmöl. Sidä pietäh 2000 vuvves algajen 21. tuhukuudu da sen piämiäry on kielilöin da kul’tuuroin vardoičus. Unesco tahtou perustua tarkastussistiemua, kudai rubieu tarkailemah niilöin kielilöin kunduo, kuduat voijah hävitä, da auttamah tilandehen parandukses. 
Unescon arvostelun mugah puoli 6 000 muailman kielilöis on häviemizen varavos. Vuvvennu 2009 Unesco ilmoitti, gu 136 kieldy Ven’al voi hävitä.
Päivymiäry on yhtenmoine kui bengalin kielen stuatussuväittelyn päivy, kuduadu pietäh Bangladešas vuvven 1952 veritapahtumien mustokse, konzu Pakistanan politsii tappoi bengalin kielen puolistajii, kuduat tahtottih luadie bengalin kieli virallizekse kielekse Pakistanan päivinnouzus (Bangladeš vuvves 1971 algajen).
Yhtistynyzien kanzukundien yhteiskerähmö kannatti piätöksen rahvahienvälizes muamankielen päiväs (Piätös № Α/RES/56/262) da kehoitti Yhtistynyzien kanzukundien valdivot vardoiččemah da säilyttämäh muailman kaikin kielet.
Huomavus.
↑ Rahvahienväline muamankielen päivy Unescon verkosivul

Rakendustehniekku:
Rakendustehniekku on rakenduksien da erijyttymien rakendehien planiruičendah, tuottamizeh, kunnospiendäh da kohendamizeh keskittyi tehniekan ala. Rakendustehniekkah kuulutah kai rakendamizeh liittyjät dielot paiči arhitektuurua: rakendehplaniruičendu, pohju- da muarakendustehniekku, yhtyskundutehniekku, taloitehniekku, rakendamistalohus da rakendusfiiziekku.

Ramones:
Ramones oli New Yorkas vuvvennu 1974 perustettu punkrock-joukkoveh. Joukkovehen muuzikku oli humorististu da yksinkerdastu, hos enzidiskan ilmahpiäständän aigah popularnoimuuzikan muailmua haldivoitih vie progressiivistu rockua soittajat bändit. Ramones oli vikse tärgevin yksittäine bändi, kudai toi muutostu täh tilandeheh da luadi punk-genrie popularnoikse. 
Ramonesan jäzenii oldih bändin histourien aijannu Johnny Ramone, Dee Dee Ramone, Joey Ramone, Tommy Ramone, Marky Ramone, Richie Ramone, Elvis Ramone da C.J. Ramone. Heis alguperäzii jäzenii oldih Joey, Johnny, Tommy da Dee Dee. Ramonesan jäzenet käytettih kai sugunimenny Ramonie hos hyö ei oldu velleksii libo muudu rod'nua toine toizenke.
John Cummings (Johnny) da Thomas Erdelyi (Tommy) oldih mollembat samas Tangerine Puppets -bändis vuozinnu 1965-67. Hyö tuttavuttih Douglas Colvinan (Dee Dee) kel, kudai ei ammui muutti Germuaniespäi, da Jeffrey Hymanan (Joey) kel, kudai silloi oli artistu vuvvennu 1972 perustetus glam rock -bändis Sniper.
Vuvvennu 1974 Cummings da Colvin kučuttih Hyman yhtyö heijänke joukkovehekse. Sil aigua Colvin oli piäpajattai da soitti ritmu- da bassogituarua, Cummings piägituaristi, da Hyman barabuanois. Colvin, kudai terväh vaihtoi bassoh, oli enzimäine ku otti nimen "Ramone", kuččujen iččiedäh Dee Dee Ramone. Idejan häi sai Paul McCartneyspäi, kudai käytti Paul Ramon -nimie omassah sen aigazes joukkovehes. Dee Dee sai toizetgi ottamah nimen da sai idejan ku otettas bändin nimekse Ramones. Sit Hyman rodih Ramonesan piäpajattajakse, da allus bändin manadžerannu ruadai Erdelyi rubei soittamah barabuanoi.

Raudu:
Raudu Mendelejevan sistiemallizen järjestyksen mugah on kahdeksanden joukon nelländen periodan alguaineh. Sen atomunoumer on 26. Sidä merkitäh Fe (). Se on yksi metallois, kuduadu on ylen äijy muankuores (toine sija al’umiinien jälles).
Prostoi aineh raudu on tavottu hobjankarvaine da valgei metallu, kudamal on korgei hiimielline reaksii: raudu terväh ruostuu, konzu on korgei lämbötila libo korgei ilman kostevus. Puhtahas kislorodas raudu palau, a hienos olotilas ičepäivil’l’eh viriey ilmalgi.
Käytökses puaksembah käytetäh ravvan da uglerodan segasulatehtu: teräsraudu da čugun da vie ruastumatoi teräsraudu metalloin ližienke (hrom, margansu, niikkeli imi.). Kaikin ravvan da sen segasulattehien ominažuot luajitah sidä ”metallakse №1” ristikanzale tärgevyön mugah.

Rauskat:
Rauskat () ollah rauskukaloin lahkoh kuului kalaheimo.

Rauskukalat:
Rauskukalat ("Rajiformes") ollah kalalahko.

Rautalahti:
Rautalahti libo Raudulahti () on kylä Pitkänrannan piiris Karjalan tazavallas Ven'al.
Sijaičendu.
Kylä on sijoitunnuhes Luadogan pohjasrannikol samannimizen lahten rannal.
Eläjät.
Vuonnu 2013 Raudulahtes virallizesti eli 389 hengie. 

Račastus:
Račastus on ristikanzan taba mennä kohtaspäi toizeh istujen elätin selläs. Sanal tarkoitetah puaksumbi hevol račastamistu, kudai on tuhanzii vuozii vahnu taba kulgie. Sit on myöhembi kehittynyh račastussportu, kudai on yksi muodo hevossportuu.

Račastussportu:
Račastussportu – sportukižat, kudamis käytetäh heboloi. Hevol selläs ajajes račastai ylen hyvin tundou da ellendäy hevon joga liikkehen. Hebuo ohjatah račastajan painon siirdymizen avul, landehien ahtistandan avul, hevon ohjaksien kiinittämizen da vällendämizen avul. Račastajan iäni sežo voibi vaikuttua hevon liikeheh, ga ei joga račastussportan lajis anneta sih lubua.

Reboi:
Reboi tavalline libo ruskeikarvaine reboi () on pedoimettäjii koirueläimien ruodukundua, suurin reboin alalajis.Rungan piduhus on 60-90 sm, hännän — 40-60 sm, massan miäry on 6-10 kiluo.
Levittämine.
Tavalline reboi eläy kogo Jevroupan alovehel, pohjazes Afrikas (Jegiptu, Alžiru, Marokko, pohjaine Tunisu), Azias (pohjazeh Indiessah, suvizeh Kitaissah da Indokitaissah) da pohjazes Amerikas (Arktikan alovehes pohjazeh Meksikanan lahten rannikkoh sah). Reboidu viettih Avstralieh, kudamas se levitti kogo manderen alovehile, paiči pohjazii alovehii.
Enne oli semmoine mieli, ku Amerikas eläy erikoine reboin laji, ga nygöi ajatellah, ku tämä on ruskien reboin alalaji.
Ulgonägö.
Reboin suurus da karvan väri eri paikois ollah erilazet; on olemas 40-50 eläimen lajii, täh luguh ei kuuluta pienimmät muvvot. Pohjazil alovehil reboit ollah suurembii da valgiembii, migu suvialovehil. Pohjazil alovehil voibi vastata mustalasmuzavanruskieloi da toizii reboloi. Puaksumbi reboin selgy on ruskei, vačču on valgei, mustat käbälät. Puaksuh selläl ollah muzavanruskiet junot, eläimel ollah mustat korvat da valgei hännän n’okkaine.
Reboi on keskisuuruttu, sil ollah hienosti kaunis rungu madaloil hoikil käbälil, venytty turbu, terävät korvat da pitky pehmikkäine händy.
Reboi algau vaihtua karvua tuhukuus-kevätkuus da lopettau kezän keskel. Tämän jälles eläimel rubieu kazvamah talvikarvu, kudamah reboi tävvelleh šuorivuu kylmykuus da talvikuus. Kezäkarvu on harvu da lyhyt, talvikarvu vastakkai on turbei da pehmikkäine.
Reboil on tarku korvu, sil ollah suuret korvat-lokatorat, kudamien avul eläin suau syömisty.

Rebol'a:
Rebol'a () on pos'olku Mujejärven piiris Karjalan tazavallas Ven'al.
Se on Rebol’an kyläkunnan haldivolline keskus.
Se sijoiččou Lieksajärven luodehrannal, 79 kilometrin piäs Mujejärvespäi.
Kyläs ruadau meččypunktu, alovehen mečänhoidoala, keskiškola, kul’tuurutaloi.
Nähtävykset.
Kyläs on histourien mustomerkit:

Rembrandt:
Rembrandt Harmenszoon van Rijn ˈɦɑrmə(n)soːn vɑn ˈrɛin (1606—1669) oli hollandielaine taidehmualuaju, kudamua pietäh erähänny kaikkien aijoin merkittävimis mualuajis. Rembrandtan tuotando käzitti n. 600 mualavustu, 300 ofortua da 2000 piirrostu. Tärgevin Rembrandt-kogomus on Amsterdaman Rijksmuseumas.

René Descartes:
René Descartes dekaʁt (31. kevätkuudu 1596 La Haye en Touraine – 11. tuhukuudu 1650 Stockholm) oli merkittäi francielaine filosoufu, matemuatikku, kirjailii da tutkii, kuduadu on kučuttu uvven aijan filosoufien perustajakse.

Revinnyh kottu:
Revinnyh kottu on veškel’čoin pajojoukko, kudai pajattau karjalakse. 
Perustandu.
Revinnyh kottu on perustettu vuvvennu 2013. Sinä vuon kevättalvel Veškelykses piettih seminuaru ECHO-projektan hantuzis. Seminuarah tuli kuulužu pajattai da soittai Arto Rinne. Muuzikkumies nevvoi kyläläzii dai seminuaralazii oigies pajatandas, soitandas, laval olendas. Tämän jälgeh rodihgi kyläh vie yksi pajojoukko. 
Nimen sellitändy.
Mindäh on ”Revinnyh kottu”? Nimi on pättävy, mieleh painuu kerras. Veškel’čät sellitetäh, ku nimi löydyi kerras. Konzu allettih pajattua, ei heil nimidä, paiči virzuu, ei olluh. Segi ei olluh luja, paikkuandua kyzyi. 
Pajattajat da soittajat.
”Revinnyös kotas” pajattajua da soittajua on nelli – kolme miesty da yksi naine. Aleksei Čaikin – Veškelyksen etnokeskuksen piälikkö, Pavel Andrejev kyläškolan liikundan opastai, Maksim Malahovskii – lapsienke ruadai da kylän piälikkö Irina Pogrebovskaja. 
Pajatandu.
”Revinnyh kottu” pajattau karjalakse. Pajatetah uvvembii kirjutettuloi pajoloi da vahnoigi perindöllizii. Joukko on käynnyh pajattamah karjalazih kylih da rajan tuakse Suomeh.

Richard Wagner:
Richard Wagner (täyzi nimi Wilhelm Richard Wagner, 22. oraskuudu 1813, Leipzig – 13. tuhukuudu 1883, Venetsia) oli germuanilaine säveldäi da taijon teorietikku. Ouperan suurin uvvistai. Wagner hyvin vaikutti jevrouppalazeh muuziikkukul’tuurah, enne kaikkie germuanilazeh.
Wagneran mistitsizmu da antisemetizmu vaikutettih XX-vuozisuan allun germuanilazeh natsionalizmah, dai myöhembäh natsional-sotsializmah, min periä hänes luomisruavos rodih kul’tu. Sikse erähis mualois (enne kaikkie Izrail’as) Toizen muailman voinan jälgeh rodih Wagneran vastah reaktsii. 
Wagner kaččeli omua taiduo filosofizen kontsepcien ozuttamizen tavannu. Wagneran kontsepcies rodih kaksi piäajatustu: taiduo luajitah rahvas da se omistau taiduo, taijon ylimäine muodo on muuzikkudruama, kuduadu ellendetäh iänen da sanan yhtevyönny.
Tundietah Wagneran uvvistamine garmounien da simfonizman alah. Hänen orkesterua verratah antiekkuhorah, kudai sellittäy tapatumii da andau peittomerkičysty. Sežo häi pani käyttöh letmotivoin kehitetty sistiemu. Jogahine leitmotivu tarkoittau midägi: erästy hengie libo elosolijua, ezinehty libo toimindan kohtua dai ajatustu. 
Richard Wagneran kirjalližusperindö on ylen suuri. Hänen mielenkiindozimat ruavot ollah histourien da teourien mugah ruavot da muuzikkua arvosteljat kirjutukset. On säilytetty äijy Wagneran kirjastu da päivykirjua.

Riepoi:
Riepoi on nagrehes keitetty vuassu. Se on karjalazien perindölline juomine. Sih niškoi havvotut nagrehet – padahaudazet – kuivattih päčis näivöikse. Näivöit pandih puččih vedeh, kahtet suutkat piettih pučis, sit rodih näivöiriepoi. Sidä juodih vuasas azemiči. 

Riga:
Riga ( , , ) on Latvien piälinnu. Se sijaiččou Baltiekkumeren rannal.
N. 42,6 % Rigan eläjis ollah latvielazet, ven'alazii on 39,8 %, valgoven'alazii 4,1 %, ukrainalazii 3,7 %, polšalazii 1,9 %, dostalit toizii kanzallizuksii.
Ystävyslinnat.
Rigal on ystävyslinnua Europas, Aazies, Pohjas-Ameriekas da Australies.

Riihi:
Riihi on suuri talohusrakennus mustan päčinke tulenduveriän rinnal. Se rakennus azetetah loitombi kyläspäi pohjazeh puoleh. Riihis kuivatah liyhtehii puuloil da puijah vil’l’oi ihan lattiel. Kyläs voi olla 1-3 riihty.
Perindö.
Uvven Vuvven jälles nuoret piettih riihis kižoi da ildukečoloi. Sidä aigua sanottih ’’bes’odoin aigua’’. Riihis oli šuorei lat’e da sie oli lämmin, hälineh ei häirinnyh kyläläzii, sendäh se paikku oli hyvä, štobi pläššie.

Riipuškal:
Riipuškal on suuri karjalan kylä Anuksen piiris Anuksenjoven rannal. Kyläs on škola, kirjasto, kultuurukeskus.
Histourii.
Riipuškalan piiri oli kuuluzu jo ammui. Sie luajittih regie, tarantuassua, kabriolettua, olgivalmistehtu.
Muantiedo.
Riipuškal on siijoitunnuh hurual puolel Anuksenjogie.
Kylän ozat.
Kylän eri ozat suadih omat nimet. On kyläs Liette, Nazuarien niemi, Sieksi.
Nähtävykset.
Riipuškalas on äijy nähtävysty. Riipuškal sijoitui joven randoi myö, sendäh kyläs on äijy čomua sildua joves poikki. 
Lähtehet.
NN
NN
NN

Rikki:
Rikki Mendelejevan sistiemallizen järjestyksen mugah on kuvvendentostu joukon kolmanden periodan alguaineh. Sen atomunoumer on 16. Se ei ozuta metalluominažuksii. Sidä merkitäh S (). Se luadiu äijy kislottoi da suolii. Monet suolat, kudualois on rikki, vähän suletah vies.
Rikin luonnonminerualat.
Rikki on kuvvestostu alguaineh (muankuores hiimiellizen leviendän mugah). Net voijah olla puhtahas (välläs) da sivotus nävös. 
Rikki on neftis, kivihiiles, luonnonguazulois da slantsois. Rikki on kuvves alguaineh luonnonvezilöis miärän mugah. Se miäriäy suolattoman vien ”alallistu” kovuuttu. Se on tärgei alguaineh ylimäzien organizmoin elaigah niškoi. Rikki on monis valgijazis. Se kerävyy tukkis.
Lövvön histourii.
Rikki puhtahas nävös da sežo rikkiyhtistehien nävös tietäh jo ammuzis aijois algajen. Ristikanzu tiedäy palajan rikin hajuu, rikkiguazun tukehtuttajua vaikutustu da serovodorodan ylen pahua haižuu histourieniellizes aijas algajen. Juuri nämmien ominažuksien täh valehjumalahuskojat käytettih rikkii uskondotavois. Rikkii piettih muanalazien jumalien libo hengien tevoksennu. Ylen ammui rikkii ruvettih käyttämäh erilazis poltosevoksis voinutarkoituksih niškoi.

Ristannostandu soboru (Petroskoi):
Ristannostandu soboru ()
Nygyaigaine kives rakendettu kalmoin kirikkö, kuduan nimi on Vozdviženie Čestnago i Životvoräščego Kresta Gospodn´a sijoittihes Petroskoin Zaarekal, allattu oli sen rakennus puuhizen kirikön sijah 16 heinykuudu 1848vuvvel. Rahat kirikön rakennuksen andoi Petroskoin kuptsu Pimenov Jefim Grigorjevič da vie muutgi annettih ližäkse rahua uudeh kirikköh. Kirikkyö rakendettih 4 vuottu. 14 päivy heinykuuddu1850 vuvvel oli venčaittu enzimäzel Pyhä Ristal, jalles sidä rakennuksen ruadо läheni jo lopukse, oli vietty 9 ristoinke kävelendiä, sil aigua Petroskoin eläjät tuodih kirikköh uuzii obrazoi. Jo 29 päiväl talvikuudu Arhijepiskoppu Arkadii vihmutti pyhäviel uvven kirikön.
Kuuluttih täh kirikköh puuhine Sv´ato- Troitskoi kirikkö, kudai oli ihan lähäl da vie kivičasovn´u, kudai oli Kukkoin mäil, virstan peräs. Senaigazii dokumentoi jäi ylen vähä. Jugiet aijat mendih, ei olluh kirikös sluužboi, ku papit oli repressiruittu. Otettih 1930 vuvvel 9 kelluo, kudualoi paino oli 3,1 tonnu.
Yhtel aigua sluužbua piettih naizet-maatuškat. Yhten maatuškan nimi oli(arhivnoin dokumentoi myö) starostannu oli monahin´a Jevdokija Grigorjevna Mališeva, häi maltoi ahkerasti kuččuo rahvastu ristimäh lapsii da tulla kirikköh pokajaniel.
31 ligakuudu 1944 vuvvel oli annettu kirikkö uskojažien käzil, löydyi kirikön nastojately da papit. Djuakon Lev Gusarenko tuli sluužimah jällel voinua 1947 vuvvel. Tämä kirikkö pitkän aigua oli piäkirikönny Petroskois dai kogo Olonetskoin Jeparhies. Nygöi kirikös ollah jiänökset karjalan pyhittäjän prp. Jelisei Sumskoin, jiänöksien palazet pyhittäjän prp. Antonii Rimläninan da pyhittäjän velikomučenitsan Varvaran.

Ristusorzu:
Ristusorzu () on lindu.
Kogo da nägö.
Piduhus: 55-65 cm<br>
Siibien agjuväli: 100-120 cm<br>
Paino: 800-1130 g

Rodinjärvi:
Rodinjärvi on Suvi-Karjalan järvi (Priäžän piiri, Nuožarvi), Man’gan jovenladvu.
Järven pinduala on 0,62 km², piduhus – 0,83 km, levevys – 0,33 km, randuviivan piduhus – 3,15 km.
Järven päivänlaskurannal XX-luvun puolivälissäh oli samannimine kylä.
Se kuuluu Šuojan jovenalan Topasjärven järvilöin joukkoh (Šuoju laskeh Oniegujärveh).
Järves on haugii, särgii, matikkua, ahvendu da kiiškoidu.

Rodos:
Rodos on Egeiskoin meren da kaiken Gretsien nelländekse suurin suari. Sen pinduala on 1400 neliökilometrii. Suari on 77 kilometrii piduhuttu da 37 kilometrii levevytty. Rodos on kuulužimii turistukohtii.
Rahvahan lugu.
Suarel eläy 117 000 hengie. Joga vuottu suarele kävyy 2 miljounua turistua.
Ilmu.
Pakkaskuul-kevätkuul Rodosal on 16 gruadussii lämmiä da heinykuul-elokuul – 28-34 gruadussii, vezi täl aigua on 23-25 gruadussii lämmiä. Puolivuottu suarel on putin kezä. Turistua rubieu tulemah oraskuul da hyö heitetäh käyndän ligakuul. Silloi meri vilustuu, kezoidu kylbie sit ei sua. 
Meret.
Sen randoi huuhtelou kaksi merdy: Egeiskoi da Välimeri. Enzimäine – päivänlaskupuolespäi, toine – päivännouzupuoles. Egeiskoi on bauhuju, ualdoloilleh da ylen čoma kaččuo. Välimeri vastukarai on rauhažu, sen pindu on silei, zirkalo rouno. Sit on hyvä kylbie kezoidu. 
Transportu.
Rodosal on yksi aeroportu, kolme meriportua da ei ole ni yhty raududoroguazemua.
Rodos ei ole suuri suari, sit ymbäri voibi ajua päiväs. Rodosal ottua vuograh mašin suau joga kohtas, ku mašinoin vuogrulaitoksii on äijy. Autobusat yhtes kohtaspäi toizeh sežo kävväh puaksuh.
Rodosan piälinnu.
Rodosan linnu on suaren piälinnu. Sit on kaksi merdy, kaksi meren randua. Piälinnas on äijy huogavundukohtua, restoruanua, tavernua, diskotiekkua, laukkua. Rodosan linnas on vahnu linnoitus.
Piän elätändy.
Suaren rahvas eletäh turizman vuoh, kudamua ruvettih kehittämäh 1980-luvul. Ven’alazet vaste vuozien 2000 allus ruvettih käymäh suarele.
Toizekse, Rodos on muanruadajien suari. Suarel kazvatetah omua ouveššii da fruktua. Niilöin kazvattamizeh niškoi suarel on hyvä ilmu dai ylen hyvät muat, sendäh erähii kazvoksii otetah kai kaksi kerdua vuvves. Apelsiinat kypsetäh kaksi kerdua vuvves. Oliivoi, kudamii suarel kazvau äijy, kerätäh vaiku kerran vuvves. 
Nähtävykset.
Suarel on säilynyh vahnua linnua. Piälinnan linnoitus on niilöis kuulužimii. Se on čoma kaččuo da mahtavu. Lindos- da Kamiros-linnas sežo on vahnoin linnoin jiännöksii. Kamiros-linnas on muinais-gretsielazen linnan jiännöksii: akropolin da nekropolin, vezijohton, yhtehizien kylylöin, pajoin, kodiloin. Niilöi löyttih italielazet.
Prasonisi-kohtas yhtytäh da, kui sanotah suarel, ”ukkavutah” kaksi merdy: Egeiskoi da Välimeri. 
Rodosal on äijy pyhiä kohtua, kirikkyö da časounua.
Hotellit.
Hotellii suarel on 500.
Rahvas.
Gretsien rahvas ollah uskovazet da novvetah kirikkökalenduarua. Školis lapsile opastetah uskonduo.
Gretsien rahvas ollah hyväntahtozet, pahua mieldy vähä konzu pietäh. Ei oteta piäh pahua, eigo ni kiirehtetä nikonzu.

Roma:
Roma libo "Riimu" on Itualien piälinnu da muan suurin linnu. Se sijaiččou lähäl Italien päivänlaskupuolistu rannikkuo, Tiberjoven varres.
Roma, kuduadu kučutah ”iguizekse linnakse”, on läs 3000 vuvven igähine, da sil on pitky histourii Riiman valdukunnan, katolizen kirikön, yhtistynnyön Itualien kuningaskunnan da nygözen Itualien tazavallan piälinnannu.
Romas on mondu ylen merkittäviä histouriellistu rakendustu, mostu kui Colosseum libo Kolizei da muailman suurin uskondolline rakendus Pedrinkirikkö. Toizii tundiettuloi kohtii ollah Ispuanien pordahat, Pantheon da Forum Romanum. Riiman histourielline keskučču on Unescon muailmanperindökohtu. Vatikanan linnuvaldivo on iččenäine valdivo Riiman rajoin sydämes.
Romas eläy läs 2,9 miljounua eläjiä (kylmykyy 2015). Roman linnan alovehen eläilugu on läs 4,2 miljounua (2015).

Ruahto:
Ruahto on maidoeineh, kuduadu käytetäh Päivännouzu- da Pohjazes Jevroupas. Sidä suajah hapattajes maiduo da sit hävitetäh ruahtomaijonvetty. Ruahtuo lajitellah razvan miärän mugah. On olemas moizet ruahtolajit: ilmai razvua, razvatoi, klassiilline (perindönmugaine) da razvaine.
Anglienkielizes kul’tuuras ruahtuo pietäh nuoren pehmien juuston lajinnu, a ven’ankielizes sidä tavan mugah ei pietty juuston lajinnu.
Ruahton lajit.
Varustandutavan mugah.
On olemas kaksi ruahton varustandutabua: perindönmugaine (tavalline) da erikseh luajittu.
Maijon happanemistavan mugah (perindönmugazes tavas) ruahto voi olla kislotnoi da kislotno-sičužnoi.
Kislotnoidu ruahtuo luajitah tavan mugah maijos, kudai on ilmai razvua. Maidoh ližätäh hapatustu, sit maido happanou.
Kislotno-sičužnoi ruahto eruou kislotnois sil, gu täs käytetäh sičužnoidu fermentua (pepsinua) da maijon bakteerieloin hapatuksii.
Erikseh luajittu ruahto eruou tavallizes sil, gu puhtastu maiduo eroitetah, štobi suaja mauduo da sliuhkoi ilmai razvua. Maijos, kudamas ei ole razvua, suajah ruahtuo ilmai razvua. Tädä ruahtuo vilustutetah da sevoitetah sliuhkoinke.
Varustandu.
Tevolližuslaitoksil ruahtuo luajitah nenga: luajitah pättävy maijon razvus, pasterizuijah da valetah vannoih. Vannois on miärätty lämbötila (28-30 °С). Lämmäh maidoh ližätäh hapatustu da pepsinua. Sen jälles (hapatuksen aigu on läs 8 čuassuu) vannas roitah ruahtojyvät. Sit roih ruahtomaijonvezi – läbinägyi keldaine vezi. Varustandan lopus suurdu ruahtopalua leikatah kielilöil pienikse paloikse, štobi ruahtomaijonvezi lähti iäre parembi. Sit ruahtojyvät puristetah da vilustutetah.
Käyttämine kulinuaries.
Enne käyttyö ruahtuo ainos t’orkatah libo laskietah lihanpilkoimelličäs läbi. Syömisty keitetäh, pastetah, žuaritah, annetah voinke, zuaharinke libo magien sousanke.

Ruanda:
Ruanda libo Ruandan tazavaldu on valdivo Päivänlasku-Afriekas. Päivänlaskus se rajoittuu Kongon Demokruattizen Tazavaldanke, pohjazes Ugandanke, päivännouzus Tanzanienke, suves Burundinke. Virralline kieli on kinjaruanda, infrantsien da anglien kielet. Piälinnu on Kigali. Muan pinduala on 26 338 km². Rahvahan lugumiäry on 12 012 589 hengie.

Rumiinii:
Rumiinii on Liideh-Jevroupan valdivo. Sen rahvahan lugumiäry on enämbi 19 milj. hengie (v. 2011), pinduala on 238  391 km². Nämmien kahten tunnuksen mugah se on Päivännouzu-Jevroupan suurin mua. Rumiinii on 59. sijal muailmas rahvahan lugumiäryn mugah da 78. sijal pindualan mugah.
Muan piälinnu on Buharestu. Valdivolline kieli on ruminskoi.
Se sijoittuu Balkanan niemimuan päivännouzuozas, Mustan meren rannal. Rumiinii rajoittuu Ukrainanke, Molduavienke, Vengrienke, Serbienke, Bolguarienke.
Läs 87% rahvastu on pravosluavizii.

Runohus:
Runohus libo liirikku on kirjalližuon muodo, kuduas kieldy käytetäh estettizesti sen merkičyksen da kieliopillizen oigeimugažuon mugah libo ei. Sih kuuluu suulline libo kirjalline tuotando, kuduas kieldy käytetäh eri tabah prouzah verrattunnu. Eräs runohuon alalaji on pajoliirikku, kuduas runomuodoine tekstu liittyy muuzikkah. Runoloin muodo nojuau puaksuh mielikuvitukseh, sana-mieliyhtymih da kielen soinnillizih ominažuoksih.
Runohus on vahnin kirjalližuon laji. Se algavui suullizennu sanataidehennu, kudai siirdyi yhten runonlaulajan mustos toizen mustoh da suattoi kaiken ližäkse muuttuo. Runot jiäjäh mustoh runomitan, algu- da loppusoinnun sego ritman avul. Kirjutusmalton kehitettyy runoloi ruvettih kirjuttamah mustoh, da kirjutetus runohuos kehityi uuttu taiduo. Modernu runohus hylgäi 1900-luvun allus runomitat, ga mitturunohus eläy da kehittyy yksikai.
Sanan runo alguperä.
Sana "runo" tulou germuanizis kielis, kudamis sen vastinehet tarkoitetah ezimerkikse riimukirjutustu, opastustazuo da salatieduo.
Suomes sana "runo" liene tarkoittanuh allun perin kalevalastu runonlaulajua. Runoile ei liene olluh tädä enne suomenkielisty kattavua termii. Suomelazet kučuttih tavan mugah pajatettuloi kanzanrunoloi ezimerkikse nimityksil "virsi", "laulu", "sanat" da "sanelu". Sanelijua runohuttu on kučuttu vie tarinoikse, kerdomuksikse, suarnoikse da taruloikse. Tiedovoičendah käytettylöi runoloi on kučuttu loitsuloikse.

Ruokojärvi:
Ruokojärvi () on pos'olku Mujejärven piiris Karjalan tazavallas Ven'al.
Se on Ruokojärven kyläkunnan haldivolline keskus.
Se sijoiččou samannimizen järven päivännouzurannal.
Histourii.
Enzimäzen kerran Ruokojärven pogostu muanittih vuvvennu 1500.
Vuozinnu 1958 – 1966 kylä kuului Segežan piirih.
Kuulužat ristikanzat.
Kyläs oli roinnuhes filosoufu V.M. Pivojev.

Ruozmesorzu:
Ruozmesorzu ("Tadorna ferruginea") on lindu.
Kogo da nägö.
Piduhus: 62-68 cm<br>
Siibien agjuväli: 110 cm<br>
Paino: 900-1650 g

Ruočin kieli:
Ruočin kieli libo ruočči on pohjasgermanine kieli. Muamankielenny sidä pagizou läs 10 miljounua ristikanzua eri mualois, kaikis enämbi pagizijua on Ruočis da Suomes.
Ruočin lähisugukielet ollah muut pohjasgermanizet kielet: danii, norju, islandii da fiäri.

Ruočči:
Ruočin kuningaskundu libo Ruočči on perustuslailline monarhii Skandinavies Pohjas-Jevroupas. Sil on yhtehine muaraja Suomen ja Norviegien ker. Ruočči on pohjasmualoin tevolližusmua da Jevroupan liitto jäsenmua, ga sil on yhtelläh omat jengat, kruunu. Muan pinduala on 450295 neliökilometrii. Se on päivännouzu-Jevroupan kolmandekse suurin mua da suurin Pohjasmua (gu ei Danien pindualah lasketanne Grinlandii). Ruočis eläy läs 9,7 miljonua eläjiä, se on suurin Pohjasmualoin lugu. Muan piä- da suurin linnu on Stokgol'mu.

Ruskeala:
Ruskeala on Karjalan tazavallan Sortavalan piirin Kaalamon kyläkunnan pos’olku.
Se sijoiččou Tohmajoven rannal.
Nähtävykset.
Pos’olkas on histourien mustomerki – Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.
Lähäl pos’olkua on endine mramorukarjieru, 2 kilometrin piäs pos’olkaspäi ollah kosket Tohmajovel.

Ruskei:
Ruskei on yksi perusvärilöis. Ruskien vallon uallonpiduhus on n. 630–740 nanometrii. Sil on kaikis nägyjän vallon värilöis suurin uallonpiduhus.
Ruskei on ristikanzan silmän kauti nägönervah kaikis vägevimän ärzykkehen andai väri. Se ei yhtelläh pitkän uallonpiduhuon täh keskevytä silmän sumeinägyö auttajan nägöpurpuran tuotanduo, sendäh se sovelduu käytettäväkse mm. mašinan tagavalgolois.

Ruskeikagluhanhi:
Ruskeikagluhanhi ("Branta ruficollis") on lindu.
Kogo da nägö.
Piduhus: 54-60 cm<br>
Siibien agjuväli: 110-125 cm<br>
Paino: 1-1,5 kg

Ruskeikulkkukuikku:
Ruskeikulkkukuikku libo ruskeikulkkuguikku ("Gavia stellata") on kuikkien heimoh kuului lindu.
Kogo da nägö.
Piduhus: 55-67 cm<br>
Siibien agjuväli: 91-110 cm<br>
Paino: 1,3-2 kg
Pezindy.
Ruskeikulkkukuikku muniu oraskuus 2-3 jäiččiä. Uročču da emäččy havvotah jäiččii yhtes 24-29 päiviä. Poigazet opastutah lendämäh kuvven nedälin ijäs.
Aloveh.
Ruskeikulkkukuikku on pohjazien alovehien lindu. Se peziy Skandinuavies, kogo Pohjas-Ven'an alovehel da sežo Pohjas-Amerikan pohjazimis vuittilois. Suomes se peziy kogo muas. Suomes peziy 800-1500 puarua.

Räimälä:
Räimälä on Karjalan tazavallan Pitkänrannan piirin Salmen kyläkunnan kylä.
Se sijoiččou Enäjoven rannal, 46 kilometrin piäs Pitkyrannaspäi.
Täs ruadau keskiškola, kul’tuurutaloi.
Histourii.
Se muanitah enzimäzen kerran vuvvennu 1500. Enne kyläs oldih melličät.
Nähtävykset.
Kyläs on Suuren voinan aigua tapettuloin Nevvostoliiton saldattoin kalmu.

Salatti:
Salatti on särgikaloin heimoh kuului kala.

Salmi:
Salmi () on Karjalan tazavallan Pitkänrannan piirin pos’olku. Se on Salmen kyläkunnan haldivolline keskus.
Se sijoittuu Tulemajoven suus Luadogan koillisrannal. Pos’olkah kuulutah kylät Miinala, Kirkkojoki da Lunkulansaari.
Pos’olkas on raududorogustansii.
Histourii.
Enzimäzen kerran se muanitah vuvvennu 1500.
Vuvves 1617 algajen se kuului Ruočin kuningaskundah.
Vuvvennu 1721 aloveh annettih järilleh Ven’an impeerieh.
XX vuozisuan allus Miinalas, Tulemas da Lunkulansaares oli höyrymeččyruadopunktu, keruamiekkuzavodu da nahkuruadopertit.
Vuvves 1918 vuodeh 1939 se kuului Suomeh.
Vuozinnu 1935 – 1970 täs ruadoi Salmen lohikazavatuszavodu.
Vuvves 1940 vuodessah 1991 täs ruadoi souhozu ”Salmi”.
Kuulužat ristikanzat.
Aulis Sallinen (on rodinuhes vuvvennu 1935) on nygyaigaine suomelaine säveldäi.

Salmi (kundu):
Salmi sijaiččou Luadogan pohjasrannal Pitkyrannan piiris. Se kuuluu Salmin kunnallishallindoaloveheh.
1930-luvul, konzu aloveh kuului Suomeh, eläjiä oli 14500 da enimät heis oldih pravoslavnoloi. Piäazielline elinkeino oli muatalohus.

Salonjärvi:
Salonjärvi on Karjalan tazavallan Suojärven piirin järvi.
Järven pinduala on 46,1 km², piduhus – 20,1 km, keskilevevys – 2,3 km, randuviivan piduhus – 107 km (suariloinke). Sen keskisyvys on 2,6 m, syvin kohtu on 15 m.
Rannat ollah madaloi, suviozas – korgieloi, täs kazvau meččii. Järveh laskietahes Aittojoki, Lapinjoki, Sarijärvenjoki, Heinäjoki.
Pohju on muvakas, čuuruine da kivine.
Järves kazvau šaraheiniä, karvukortehtu, kažl’ua, vezilumoidu da čuloidu.
Järves on lahnua, särgii, kiiškoidu, haugii, ahvendu, riäpöidy, matikkua.

Salvador Dalí:
Salvador Domingo Felipe Jacinto Dalí i Domènech (11. oraskuudu 1904 Figueres, Katalunii, Ispanii – 23. pakkaskuudu 1989 Figueres) oli katalunielaine taidehmualuaju, kuvanvestäi da kirjuttai. Dalí tundietah parahite hänen surrealistizis tevoksis, kudamis kuuluzimii on vuvvennu 1931 valmistunnuh "Muston pyzyvys".

Sal’vador:
Sal’vador, virralline nimi on El’ Salvadoran Tazavaldu () on valdivo Keski-Amerikas. Päivännouzus da pohjazes rajoittuu Gondurasanke, päivänlaskus – Gvatemalanke, suves Sal’vadoran randoi huuhtellah Tyynenmeren viet. Puaksuh Sal’vadorua sanotah Järvien da tulimägilöin muakse. 
Muan pinduala on 21 040 km². Rahvahan lugumiäry on 6 460 000 hengie (2015). Piälinnu on San-Sal’vador. Virralline kieli on ispanien.

Sammatus:
Sammatus () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Se sijoittuu Kola-dorogan lähäl.
Sammatuksen rahvahan lugumiäry.
Vuonnu 1905 Sammatukses eli 244 hengie.

Samoa:
Samoa on iččenäine valdivo. Se on suarivaldivo Tyynenmeren suviozas, kudai sijoittuu samannimizen suariston päivänlaskuozas.
Muan piälinnu on Apia. Se sijoittuu Upolu-suarel, kudai on suuri suari Samoa-valdivos.
Muan pinduala on 2832 km², rahvahan lugumiäry on 187 820 hengie.

San Marino:
San-Marino on yksi pienimis valdivolois muailmas. Se sijoittuu Suvi-Jevroupas. Itualii ymbäröi sen alovehtu. San-Marino nygyzien rajoinke on Jevroupan vahnin valdivo. Sen valdivolline kieli on itualien kieli.
Muan piälinnu on San-Marino. Pinduala on 61 km², rahvahan lugumiäry on 32 075 hengie.

San Tome da Prinsipi:
San Tomen da Prinsipin demokruattine tazavaldu on suarivaldivo Keski-Afriekas. Se sijaiččou Gvienean lahtes Afriekan suariloin rannikkolois. Valdivoh kuuluu San Tomen da Prinsipin suaret da 6 piendy suardu. Virralline kieli on portugualien kieli. Piälinnu on San Tome. Muan pinduala on 1001 km². Rahvahan lugumiäry on 163 000 hengie.

Sanalipas:
Sanalipas on karjalankieline kirju lapsile. Se piästettih ilmah vuvvennu 2014. Kirju on Karjalan yhteiskunnallizen Nuori Karjala -yhtistyksen da Suomes ruadajan Karjalan Sivistysseuran yhtehizen ruavon tulos.
Kirjan tarkoitus.
Kirjan luadijannu on Jelena Filippova, karjalan kielen opastai da Oma Mua -lehten toimittai. Kirju on tarkoitettu lapsile da karjalan kielen opastujile.
Sanalipas-nimi ei petties roinnuh. Kirjas kehoitettuloin kižoin da harjoituksien vuoh karjalan kieleh opastujat, pienet dai aiguzet, suahah kehittiä da livuttua omua sanavarastuo, omua kieldy. 
Syväindö.
”Sanalipas” on juattu teemoin mugah, niidy on kaheksatostu. Joga teemal on oma nimi. Kirjan luadijat piädykauti ečittih nimekse pättävii sananpolviloi da sananpiälöi, hyvii sanondoi. Teemua on monenmostu. Tervehtindy, pereh, kodi, värit, numerualat, sovat, syömizet, muarjat da grivat, linnut da elätit.
Joga teemas on omua ruattavua: harjoitustu, kižua, sanaristikkyö, arbaitustu. Kirjan luadijat opittih luadie nenga, ku net oldas eriluaduzet, ei ollus yhty samua joga teemas. Kirjas on oma urhoigi: pieni brihaččuine Il’l’u, kudamua pidäy avvuttua da nevvuo. Kirjan lopus abuh on pieni karjala-ven’a-suomi sanakirjaine. Karjalan kielen opastujua da maltajua eläy kahtel puolel rajua.
Taidoilijan ruado.
”Sanalippahan” taidoilijannu on Anastasija Trifanova. Kirjas čomastu on joga sivul, niilöin vuoh lugijat ruvetahgi opastumah karjalan kieleh.
[kirjalližus|S

Sanataido:
Sanataido on kaikkie luojallizesti todevutettuu kaunehkirjallistu ilmendämisty. Sanataidoh kuuluu kirjuttamatoigi kirjalližus: rahvahan eepiellizet runot, perindölegendat, lorut da rifmat, rahvahanpajot da vahnan rahvahan suarnat. Luoju lugemine kuuluu sanataijon joukkoh. Aziikirjuttamine sežo on lähäl sanataiduo enne kaikkie lehtikirjutuksis, kirjutuspalstois, feljetonois da essee-kirjutuksis.
Tavan mugah sanataijon libo kaunehkirjalližuon piäalovehii ollah druamu libo ozutelmu, prouzu libo kohtisanaine kirjuttamine (romuanu, novellu, kerdomus libo legendu) da liirikku, kudai on runoloin eri stiil'uklassifikatsieloi.

Sandaljärvi:
Sandaljärvi on Ven’an järvi, kudai sijoittuu Karjalan tazavallan Kondupohjan piiris.
Järven pinduala on 152 km², piduhus – 41,7 km, levevys – 7,2 km, randuviivan piduhus – 169 km. Sen keskisyvys on 9,7 m, syvin kohtu on 58 m.
Sandaljärvi sijoittuu Suvi-Karjalas. Järves on 79 suardu.
Pohjazes da päivännouzus rannat ollah korgieloi, suves da päivänlaskus – madaloi.
Pohjas on mudua, čuurua da kivie.
Järves on lohtu, torpua, riäpöidy, siigua, matikkua, haugii, särgii, kuor’oidu, lahnua, harjustu, ahvendu, kiiškoidu, kivihöttikalua.

Sandro Botticelli:
Sandro Botticelli (1. kevätkuudu 1445 Firenze Itualii– 17. oraskuudu 1510 Firenze), oigiel nimel Alessandro di Mariano di Vanni Filipepi, oli itualielaine taidehmualuaju.
Botticellin kuulužimii tevoksii ollah kaksi suurdu mifolougii-tiemasgu mualavustu "Kevät" da "Venuksen roindu". Botticelli ruadoi suuren ozan elokses Medici-suvule Firenzes da otti ozua mm. Sikstuksen kappelin freskoloin mualuandah.

Sanni Tikka:
Sanni Tikka on Karjalan Salmis rodivunnuh, Suomes eläi karjalaine aktivistu. Häi oli enzimäine, ken rubei Jovensuun rahvahanopistos, sit Jovensuun OK-opintokeskukses opastamah karjalan kieldy.
Alguvuvvet.
Kai algavui vuvvennu 2005, konzu Suomeh perustettih Karjalan Kielen Seura. Karjalaine Sanni Tikka tuli seurah, rubei ruadamah sekretarin ruaduo. Sil aigua opastajannu ruadanuh inehmine oli jo penziel. Kieldy ruvettih elävyttämäh, pidi sit suaha opastus karjalakse. Sanni Tikkua kehitettih karjalan kielen opastajakse Jovensuun rahvahanopistoh. Inehmine oli enzimäine, ken rubei opistos opastamah karjalua. Karjalan kieli on Sanni Tikale oma. Häi rodivui Salmis da karjalan kielen livvinmurdeheh kuulujua salmin murrehtu maltoi hyvin.
Sih aigah kursiloil oldih eri rahvas. Kengo pagizi suistamon murdehel, kengo suojärven, kengo čiisto livvikse. Sanni Tikka sanoi: kudamua kieldy maltatto, sil paiskuagi. Karjalaine karjalastu taki ainos ellendäy.
Kiteel opastandu.
Paiči rahvahanopistuo, Sanni Tikka kävyi opastamah karjalan kieldy Kiteel. Kuuzi vuottu ajeli sinne.
Karjalua OK:opintoskukseh.
Jovensuun rahvahanopistos oli moine aigu, konzu kieldy ei opastettu. Vuvvennu 2005 opastus heitettih. Sit Sanni Tikka da OK:opintokeskuksen ruadai Lea Lihavainen perustettih opintokeskukseh karjalan kielen kerho. Kerholois opastunduhäi on hyvin kehitynnyh Suomes. Niilöis taritah kaikenmostu opastustu, voitgo opastuo kielih, voitgo käziruadoloih.
Karjalan kielen kerho ruadau Jovensuus jo monien vuozien aigah. Ezmäi Sanni Tikka oli iče sen vedäjänny. Nygöi hänen ruaduo jatkau Pirjo Sivonen. Pirjo da hänen ukkoh Pekka Haimakainen, kudai sežo kävyy kerhoh, oldih Sanni Tikan opastujat rahvahanopistos.

Santtu Karhu:
Santtu Karhu (Aleksandr Medvedev, on roinnuhes 1967 Belomorsk, Nevvostoliitto) on karjalazen rockjoukkovehen Santtu Karhu & Talvisovat pajattai da pajoloin luadii. 

Sarda (kalasugu):
Sarda on makrelliloin () heimoh da sen "Scombrinae"-alaheimoh kuului kalasugu.

Sarjukoomiksu:
Sarjukoomiksu (Nurmeksen karjalakse "sarjičča," ) on ozutus, kus joukko kuvii muvvostau yhtenäzen starinan. Koomiksois suattau ollah kirjutettua tekstua paginbuzuriloin libo kuvatekstoin muvvos.
Sarjukoomiksoi mualoin mugah:

Sattuma:
Sattuma on tundiettu pajojoukko Karjalas, kudai pajattau suomen, karjalan da ven'an kielel. 
Perustandu.
Sattuma on perustettu vuvvennu 2003. Sen alguhpanijoinnu ollah Arto Rinne da Dmitrii D’omin, endizet Myllärilöin da Talvisobien pajattajat da soittajat. Allus algajen joukos oli vaiku nelli hengie: tuataе lapsienke. Eilal Rinne, Arton tyttärel, silloi oli kaksitostu vuottu igiä, Vladik D’ominal, Dmitrien poijal, yheksä vuottu kaikkiedah.
Nimen sellitändy.
Sattuma on suomenkieline sana, se tarkoittau, enzikse, midägi petties roinnuttu, toizekse, pualih ozuandua. Joukos allettih suomelazes muuzikas, sendäh nimigi pandih suomen kielel. 
Pajatandu.
”Sattuma” pajattau suomekse, karjalakse da ven’akse, oniegantagavon murdehel. Pajoloin joukos on perindöllisty rahvahan pajuo da omua kirjutettuu.
Matkustandu.
Joukko on kuulužu Karjalas, Ven’al da rajan tagua. Pajattajat äijän matkustetah. Käydih karjalazih kylih, Karjalan tazavallan ulgopuolele, rajan tuakse: Suomeh, Niderlandoih, Germuanieh, Amerikkah da Kanuadah.
Pajodiskat.
”Sattuma” piästi ilmah kuuzi diskua. Net ollah ”Folk music from Karelia and Finland”, ”Kudelma”, ”Palapeli”, ”Kinofilmi”, ”JOO, KYLLÄ” da Uuzi kodi lapsile.

Saturnus:
Saturnus on päiväzensistieman planiettu.

Saudi Arabii:
Saudi-Arabien kuningaskundu on suurin valdivo Arabien niemimual. Pohjazes se rajoittuu Jordanienke, Irakanke da Kuveitanke, päivännouzus Kataranke da Yhtistynyzien arabien emiruatanke, liidehes Omananke, suves Jemenanke. Päivänlaskus se rajoittuu Ruskien merenke da koillizes Persien lahtenke. Piälinnu on Er-Rijad. Muan pinduala on 2 149 610 km². Rahvahan lugumiäry on 31 521 418 hengie. Viralline kieli on arabien kieli.

Scandinavian Music Group:
Scandinavian Music Group eli SMG on suomelaine vuvvennu 2002 perustettu pop-rock-folk-joukkoveh. Gituaristu Joel Melasniemi on säveldänyh da pajattai Terhi Kokkonen kirjuttannuh läs kai joukkovehen pajot.
Joukkovehen jäsenet.
• Terhi Kokkonen: pajo (2002-)
• Joel Melasniemi: gituaru (2002-)
• Antti Lehtinen: lyöndysoittimet (2002-)
• Kyösti Salokorpi: gituaru, koskettimet (2003-)
• Pauliina Kokkonen: tagapajo (2007-)
• Miikka Paatelainen: lap steel (2007-)
• Oskari Haisti: basso (2014-)
Endizet jäsenet.
• Tommi Saarikivi: basso (2002-2003)
• Anssi Växby: basso (2003-2014)
Julgavot.
• Onnelliset kohtaa (2002)
• Nimikirjaimet (2004)
• Hölmö rakkaus ylpeä sydän (2006)
• Missä olet Laila? (2007)
• Palatkaa Pariisiin! (2009)
• Manner (2011)
• Terminal 2 (2014)
• Baabel (2015)

Scomber:
Scomber on makrelliloin heimoh kuului kalasugu.

Seesjärvi:
Seesjärvi () on Karjalan tazavallan Karhumäin da Segežan piirilöin järvi. Se kuuluu Vienanmeren alah.
Järven pinduala on 815 km², piduhus – 48,7 km, levevys – 35 km, randuviivan piduhus – 410 km. Sen keskisyvys on 29 m, syvin kohtu on 103 m.
Järves on enämbi 70 suardu. Se jiädyy tavan mugah talvikuus, avavuu oraskuus.
Järvespäi ottau allun Segeža-jogi, kudai virduau Uikujärveh.
Rannat ollah enimyölleh korgieloi da kivizii. Läs kaikkiel on havumeččii.
Seesjärves on 17 kalalajii: lohi, nieries, riäpöi, siigu, harjus, haugi, särgi, säyny, lahnu, matikku, ahven, kiiškoi, kivihöttikala dmi.
Vuozinnu 1952-1954 kalaspetsialistat tuodih Seesjärveh Luadogan kuor’oin da Oniegan kuhan kuduu.
Järvel ruadau torpankazvatuslaitos ”Segozerskoje”.
Järven rannikko on Seesjärven (Paadenen) etnilline aloveh.

Segeža (jogi):
Segeža on Ven’an jogi, kudai virduau Karjalan tazavallan Segežan piiris.
Joven piduhus on 59 km, jovenalan pinduala on 9140 km². Se ottau allun Seesjärvespäi, laskeh Uikujärveh lähäl Segežan linnua. Alavirras kulgietah laivat.

Segežan piirin linnoin da kylien luvettelo:

Segežu:
Segežu (, , veps. Segež) on linnu Karjalan tazavallas Segežan piiris. 
Muantiedo.
Linnu sijoiččou Uikujärven luodehrannal, 267 kilometrin piäs Petroskoispäi, 770 kilometrin piäs Piiterispäi.
Nähtävykset.
Suuren voinan aigua tapettuloin Nevvostoliiton saldattoin kalmu.
Talovus.
Segežan sel’l’ulouzu- da bumuagukombinuattu.
Opastundu.
Linnas on 4 školua, ilduškola, ammattikoulledžu. Sežo linnas on sportuškola, taidoškola da muut. Vie Segežas on lapsienkodi.
Tervehyönhoido.
Linnas on Segežan bol’ničču, polikliniekat täyziigähizih da lapsih niškoi.
Kul’tuuru.
Linnas ruadau Segežan muzeikeskus, kudai perustettih vuvvennu 1983. Muzeikeskukses on Segežan histouriellizii vehkehii da dokumentoi.
Sportu.
Jalgumiäččyjoukko ”Segeža” ottau ozua Karjalan tazavallan jalgumiäččyčempionuatas. Sežo on hokkeikluubu ”Segeža”.

Seišellit:
Seišeloin suariloin tazavaldu on suarivaldivo Päivännouzu-Afriekas. Se sijaiččou Indien valdumeren päivänlaskuozas. Tazavaldah kuuluu 115 suardu. Suurin niilöis on Mae, kuduan pinduala on 142 km². Muan pinduala on 455 km². Virrallizet kielet ollah frantsien, seišeloin da anglien kielet. Piälinnu on Viktoria. Rahvahan lugumiäry on 90 024 hengie.

Seldiakuulu:
Seldiakuulu ("Lamna nasus") on kala.
Livvinkieline nimi.
Täs artikkelis käytetty nimi on kiännetty kalan suomenkielizes nimes "sillihai".

Senegalu:
Senegalu, virrallizesti Senegalan tazavaldu on valdivo Päivänlasku-Afriekas. Se sijaiččou suvehpäi Senegalu-jovespäi. Päivänlaskus se rajoittuu Atlantan valdumerenke, pohjazes Mavritanienke, päivännouzus Malinke da Gvineanke, suves Gvinea-Bisaunke. Senegalan alovehes on Gambii-valdivo. Virralline kieli on frantsien kieli. Piälinnu on Dakar. Muan pinduala on 196 722 km². Rahvahan lugumiäry on 13 300 410 hengie.

Sent-Kits da Nevis:
Sent-Kits da Nevis libo Sent-Kitsan (Sent-Kristoferan) da Nevisan Federatsii () on valdivo Kariban meren päivännouzun ozas. Sih kuuluu kaksi suardu: Sent-Kits da Nevis, kudamat kuulutah Antilan Pienih suarih. Päivännouzus se rajoittuu Antiguan da Barbadanke, liidehes – Montserratanke, luodehes – Sint-Estatiuksenke, pohjazes – Sen-Bartel’minke. Kai rajat ollah meren. Merirannan piduhus on 135 km.
Sent-Kits da Nevis on pienin valdivo päivännouzun muan puališkos. Se on Britanien Yhtymäh yhtynyh.
Muan pinduala on 261 km². Rahvahan lugumiäry on 49 898 hengie (v.2010). Piälinnu on Baster. Viralline kieli on anglien.

Sent-Lusia:
Sent-Lusia () on valdivo Sent-Lusia-suarel. Se kuuluu Vest-Indien Tuulipuolizih suarih. Sent-Lusia sijaiččou Sent-Vinsent da Martinika suarien välil. Pohjazes suaren randoi pestäh Sent-Lusian salmen viet, suves on Sent-Vinsent salmi. Nämä salmet yhtistetäh Kariban meri Atlantizen valdumeren kel.
Muan pinduala on 616 km². Rahvahan lugumiäry on 160 145 hengie (v.2002). Piälinnu on Kastri. Viralline kieli on anglien.

Sent-Vinsent da Grenadinat:
Sent-Vinsent da Grenadinat on valdivo Kariban meres, kuuluu Kanzoin Yhtymäh. Valdivoh kuuluu Sent-Vinsent-suari da Grenadinoin 32 piendy suardu.
Sent-Vinsent da Grenadinat on Tuulipuolizien suarien luvus, sijaiččou Sent-Lusian suvembi da Grenadan pohjazembi. Päivänlaskus sen randoi huuhtellah Kariban meren viet, päivännouzus – Atlantizen valdumeren viet. Sent-Vinsentan suaren rannan piduhus on 84 km. 
Muan pinduala on 389,3 km². Rahvahan lugumiäry on 117 534 hengie (v.2003). Piälinnu on Kingstaun. Virralline kieli on anglien.

Seppyvuaru:
Seppyvuaru () on Karjalan tazavallan Anuksen kanzallizen piirin vahnu karjalaine kylä, kudai kuuluu Koveran kyläkundah. Tämä kyly on histourien mustomerki.
Se sijoittuu Seppyvuaranjärven rannal.
Kyläs on puučasounu () (XIX vuozisada).
Seppyvuaran rahvahan lugumiäry.
Arhitektuuran mustomerki – aittu (XIX vuozisuan toine puoli) – Seppyvuaraspäi tuodih Kižin muzeih.

Serbii:
Serbien tazavaldu on Liideh-Jevroupan valdivo, Balkanan niemimuan keskiozas. Se on syväinmuavaldivo (se ei ole meren rannal).
Pohjazes Serbii rajoittuu Vengrienke, koillizes – Rumiinienke, päivännouzus – Bolguarienke, suves – endizen Jugosluavien Makedounienke, lounuas – Albuanienke da Černogourienke (Montenegronke), päivänlaskus – Horvatienke da Bosnii-Hertsegovinanke.
Serbien piälinnu on Belgradu. Pinduala on 88 407 km², rahvahan lugumiäry on 7 041 599 hengie.

Siddhartha Gautama:
Siddhartha Gautama on buddizman perustai libo Gautama Buddha. Siddharta rodihes Lumbinis nygyzen Nepalan alovehel. Suaduu medituacien kauti olotilan, kuduadu nimitti nirvanakse, häi rubei opastamah rahvastu, perustajen muga buddizman. 
Gautama legenduarizennu hengenny.
Siddhartha Gautama on buddizman piähengi. «Tripitaki»-kanonah kuulutah kerdomukset Gautaman elaijas, hänen paginat, vuoropaginat hänen opastujoinke da manasterin käskyt. Gautaman roindupäivy on Indien tazavaldan, Kalmikien tazavaldan, Japounien, Thaimuan, Mjanmanan da toizien Liideh-Azien mualoin kanzalline pruazniekku. 
Eloskerdu.
Siddharthan tuatto oli nygyzen Suvi-Nepalan pienen kuningaskunnan radža Suddhodana. Siddharthan muamo oli kuningatar Mahamaja. Poijan suaduu Mahamaja kuoli da Siddharthan kazvattajakse tuli Mahamajan sizär. 
16-vuodehizennu Siddhartha nai sevoittaren Jašodharanke, kudai sai sit poijan.
Siddhartha ainos eli dvorčis da tahtoi nähtä, midä niilöin ulgopuolel oli. Linnan laijas häi nägi starikan, voimattoman, kuolluon da askietan. Siddhartha ellendi, gu mualilmas on voimattomuksii da köyhytty. 
Sen jälles Siddhartha askietannu eli mečäs viijen erakkomanuahoinke. Hänen pyhä oli ylen kova.
Kogo loppuelaijan Siddhartha opasti rahvastu löydämäh dorogua nirvanah. 
Buddha kuoli 80-vuodehizennu Kusingaris, nygyzes Uttar Pradeshin ozavaldivos Indies.

Sieksi:
Sieksi () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.

Sierra Leone:
Sierra Leonen tazavaldu libo Siera Leone on valdivo Päivänlasku-Afriekas. Se sijaiččou Atlantan valdumeren rannikos. Pohjazes Sierra Leone rajoittuu Gvineanke da liidehes Liberienke. Muan pinduala on 72 000 km². Rahvahan lugumiäry on 5 363 669 hengie. Sierra Leonan piälinnu on Fritaun. Virralline kieli on anglien kieli.

Siilinjärvi:
Siilinjärvi on suomalaine hieru Pohjas-Savon keskiozas. Kyläs on 21 691 eläjiä. Sen pinduala on 507,81 km2, kudai 106,85 km2 on vetty.
Histourii.
Siilinjärvi on perustettu vuonnu 1925.
Muantiedo.
Siilinjärvi on sijoittunnuhes Pohjos-Savon muakunduh. Siilinjärve pinduala on 507,81 neliökilometrii.
Nähtävykset.
Siilinjärven kyläs on äijy nähtäviä. Esim. Siilinjärven kirikkö. 
Ystävyslinnat.
Siilinjärvel on kuuzi ystävyslinnua:

Singapore:
Singapore, virallizesti Singaporen tazavaldu on linnuvaldivo Liideh-Azies. Singapore rajoittuu Malaizien Džohor-sultuanukunnanke da Indonezien Riau-suariloinke. Singaporeh kuuluu 63 suardu. Suurimat niilöis ollah Singapore, Ubin, Tekong-Besar, Brani, Sentosa, Sudong. Virallizet kielet ollah anglien, kitain, malajan da tamilan kielet. Piälinnu on Singapore. Muan pinduala on 719,1 km². Rahvahan lugumiäry on 5 312 400 hengie.

Sininärhi:
Sininärhi ("Coracias garrulus") on lindu.
Kogo da nägö.
Piduhus: 29-32 cm<br>
Siibien agjuväli: 52-58 cm<br>

Sirii:
Sirii libo Sirien arabien tazavaldu on valdivo Lähizes Päivännouzus. Lounuas Sirii rajoittuu Livananke da Izrailanke, suves Jordanienke, päivännouzus Irananke, päivännouzus Turtsienke. Päivänlaksus Sirii rajoittuu Välimerenke. Piälinnu on Damask. Muan pinduala on 185 180 km². Sirien ravahan lugumiäry on 18 502 413 hengie. Viralline kieli on arabien kieli.

Siämärvi (järvi):
Siämärvi (, ) on Suvi-Karjalan järvi.
Järven pinduala on 266 km², piduhus – 24,6 km, levevys – läs 15,1 km, randuviivan piduhus – 159,2 km. Sen keskisyvys on 6,7 m, syvin kohtu on 24,5 m.
Randuviivan suurin oza kuuluu Priäžän piirih, järven päivänlaskurandu kuuluu Suojärven piirih.
Petroskoispäi, Karjalan tazavallan piälinnaspäi, da Onieganjärvespäi Siämärvessah on 70 km. Siämärvi kuuluu Šuojan jovenalah.
Siämärves on äijy suardu, lahtie da salmie. Järvi ei ole syvä. Se jiädyy ligakuus-kylmykuus, avavuu sulakuus-oraskuus.
Päivännouzus järvespäi virduau Säpsy, Šuojan sivujogi. Järveh laskeh äijy jogie da piendy ojua. Suurimat niilöis ollah Pieni Suunujogi, Kuhajogi, Kivačču, Kuudamu, Soudu. Pienet jovet, kudamien piduhus on 10-40 km, laskietahes pohjazes. 
Järvi on piduličču. Sen suurimat lahtet ollah Dessoilanlahti, Kurmoilanlahti, Särgilahti, Kuhasuu, Rugasuu, Lahti, Čuiniemenlahti. Järves on 80 suardu, kudamien yhtehine pinduala on 4,3 km². Suurimat niilöis ollah Ruočinsuari, Peldosuari, Kyčinsuari, Kudamsuari, Fokensuari. Rannat enimyölleh ollah madaloi; löydyy hiekkukezoirandoi da kivirandoi, paikoitellen – kallivorandoi. On äijy luoduo. Suurimua ozua pohjan pindualas peittäy vihandu muda. Madalikko on čuuruine da kivine. Järven pohjas on äijy järvirudua.
Järves on 21 kalalajii, ezim. lohi, siigu, kuha, harjus, riäpöi. Sežo täs löydyy ahvendu, matikkua, särgii, haugii, säyniä, lahnua, kiiškoidu dmi. Nevvostoaigua täs oli Petroskoin kalakombinuatan kalapunktu.
Järves kazvau kažl’ua da muudu liivua.
Järven rannal on Rugankylä, Kuudamu, Lahti, Čuiniemi, Säpsy, Čuralahti, Šapniemi, Ahpoilu, Kärgäly, Siämärvi, Ol’okku, pos’olku Dessoilu, Uhmoilu, Angenlahti, Kiškoilu, Kurmoilu, Indžuniemi, Särgilahti, Pavšoilu, Vehkuselgy, Čalku. Järven rannal on äijy kezämökkii, tervehyönhoijollistu kezäluagerii da huagavokeskustu. Siämärvi on kuulužu lebävökohtu.
Siämärven rannan rahvahat ollah liygiläzii, äijät paistah karjalakse, livvikse. 

Siämärvi (kylä):
Siämärvi (, ) on kylä Karjalan tazavallas Priäžän kanzallizes piiris D’essoilan kyläkunnas.
Se sijoittuu samannimizen järven liidehrannal. 2 kilometrin piäs Siämärvespäi liideheh on raududorogustansii.
Histourii.
Ven’an valdukunnan aigua Siämärven pogostu oli Siämärven voulostin haldivollizennu keskuksennu. Vuonnu 1905 voulostis oli 79 kyliä da eli 7100 hengie (läs kaikin oldih karjalazii). Voulostin suurimbat kylät oldih Siämärvi, Veškelys, Korzu, D’essoilu, Lahti. Voulosti hävitettih v. 1920 da luajittih Siämärven ujezdu.
V. 1926 Siämärven ujezdu hävitettih, a Siämärvi kuului Essoilanskoih piirih. Täs eli kaikkiedah 10215 hengie (99 % on karjalazii). Piirih kuului 159 kyliä. V. 1930 Essoilanskoi piiri hävitettih, kylä liittyi Priäžän piirih.
Siämärven rahvahan lugumiäry.
Vuonnu 1905 Siämärven pogostas eli 338 hengie.

Skansen:
Skansen on pihal, pal’l’ahan taivahan ual olii muzei Ruočin piälinnas – Stokgol’mas. Se on sijoitunnuhes 30 gektuarale muadu da on muailmas enzimäine etnogruaffine ulgoilmumuzei, kudai perustettih vuvvennu 1891. 
Sijoittumine da nimen sellitändy.
Skansen on mägyričäl erähäl Stokgol’man suarel – Jurgordenal. Sil kohtua, konzu perustettih muzei, oli pieni puolustuskohtu, sidä voibi sanuo pienekse linnoituksekse. Täs sanas tulougi Skansenan nimi, ruočikse ”skansen” tarkoittau samua.
Kaksi ozua.
Skansenan muat, hos nimittumua rajua niilöis ei ole, on juattu kahtekse. Yhtekse, Skansen-muzei on suuri etnogruaffine muzei. Toizekse, sit on suuri zooparku, kudai on ainavo Ruočin piälinnas.
Etnogruafien oza.
Etnogruafien ozua vois verrata Kiži-suarel olijah muzeih, kus on säilytty vahnua taloidu da huonustu. Skansenas on enämbi 150 taloidu, huonustu da konduu. Niidy ruvettih tuomah muzein enzimäzinny ruadovuozinnu kogo Ruočispäi – suves da pohjazespäi, päivänlasku- da päivännouzupuolespäi. Net ollah eri aigua nostetut. Ruočin muan kuvvendestostu vuozisuas algai histourii nämmih päivissäh nägyy nämmis talolois da salvoksis.
Midä kaikkie on ozutettavannu? Taloidu, kus elettih ruoččilazet muanruadajat. Monih niilöih voibi nosta da paista sen ižändyväinke. Hyö, perindöllizih ruuttih šuorivunnuot, rakkahal tullah paginale, sanellah omua elostu da omua kodii. Heijän kois kai on, kui oli enne. Päččiigi hyö lämmitetäh, kui lämmitettih enne – vahnah tabah, konzu savvu ei mene truvan kauti, a tulou pertin sydämeh. Ihan kui mustas kylys. 
On vie kaikenmostu aittua, melliččiä da pajua. Kai pajat ollah avvoi da niilöis kui enne ruatah rahvas. On puusepän, sepän, padaniekan da st’oklanpuhaldajan pajat. Voibi kaččuo, kui rodieu se libo tämä azutes. Joga pajal on oma laukku, kus luajittuloi azuteksii voibi ostua.
Ymbäri taloloi da huonuksiigi nägyy, ku niilöis eletäh rahvas. Sit on peldo kynnetty, tuas on vil’l’ua istutettu. Kolmandes kohtas nägyy žiivattua pietäh.
Toine oza - zooparku.
Muga sanotus Skansenan toizes ozas suau nähtä žiivattua da elättii. Suurel alovehel eletäh kondiet, zubrat, ilvekset, meččypočit da muut. Net hos i ollah aijan tagan, ga ollah ku välläl rouno, muadu ku aijan sydämes täydyy. Nämmii elättilöi on tuodu Ruočin eri čuppuloispäi.
Välläl puustos eletäh linnutgi. Net pezoitutah, kazvatetah omua poigovehtu da nivouse ei varata ristikanzua. 
Huogavundu- da syöndykohtat.
Skansenas on kus kodvaine huogavuo da syvvä. Sit on mondu kafeedu da laukkastu, kus myvväh perindöllisty leibiä da pastostu.
Skansenas kävväh tramvaitgi. Net vietäh vai ala- da myödymägeh. 
Ruadoaigu.
Skansen ruadau joga päiviä ymbäri vuvven paiči Rastavua. 
Piäzendy.
Skansen ei ole loitton linnan keskučaspäi. Sih menöy autobussu n:o 44 da tramvai n:o 7. Net azetutah juuri Skansenan veriälöin tyves. Puustoh voibi piästä vetty myötegi, pienel laival.

Slavmo:
Slavmo on Karjalan tazavallan suuri laitos, kudai muokkuau maiduo. Enne zavodu oli Kirovan uuličal. Täs muokattih 10 tonnua maiduo yhtes vuoros. Nygöi kombinuatan vägevys kazvoi – tänä piän se on 100 tonnua yhtes vuoros. Nygyaigaine laitos tuli käyttöh talvikuus v. 1983.
Täyzi nimi on vuitinomistaiyhtymys ”Slavmo” ().
Sen adressi: Karjalan tazavaldu, Petroskoi, ul. Antonova, 1.
Laitoksen piäjohtai on Masl’akov Sergei Nikolajevič.
Laitokseh kuulutah ”Slavmo” da ”Karel’skaja žemčužina” (), kudai on vien luadumerki.
Kombinuatas ruadau läs 380 hengie.
Histourii.
Petroskois ruvettih muokkuamah maidotuottehii jo XX-luvun allus. Vuonnu 1913 täs oli kaksi piendy zavodua, kuduat luajittih voidu. Vie oli pieni laitos, kudamas muokattih maiduo, ga sen tuottehii täydyi vaigu bol’ničoile da päivykodiloile. 
Vuonnu 1952 piätettih rakendua maidozavodu. Sidä kučuttih ”Gormolokozavod”. Se rubei ruadamah vuvven 1956 allus. Sit tapahtumas algau Petroskoin maidokombinuatan histourii. Enne zavodu oli Kirovan uuličal. Vuonnu 1956 täs enzikerran muokattih 10 tonnua maiduo yhtes vuoros. Linnas myödih maiduo, kefiirua, hapainmaiduo, majendettuu ruahtuo, ruahtuo, kannatestu, sliuhkua, jiämaiduo.
Enzimäi laitos oli pieni da sijoittui Petroskoin keskustas. Ga rahvahan lugumiäry kazvoi da pidi enämbi maidotuottehii. Vuonnu 1983 Kl’učevajan lähevös Antonovan uuličal rakendettih uvvet huonukset. 31. pakkaskuudu vuonnu 1983 ”Petroskoin maidozavodua” ruvettih kuččumah ”Petroskoin maidokombinuatakse”. Yhtes vuoros maiduo muokattih 110 tonnua. Maidotuottehii myödih st’oklahizis butilkois (0,5 litrua) da bankazis (0,2 kg).
Vuvves 1991 algajen maidozavodu ruadau muailman kompuanienke ”Tetra Pak”, kudai luadiu pakuičusmaterjualua. Sendäh kombinuattu enämbiä ei käytä st’oklupakuičustu.
26. kevätkuudu vuonnu 1993 ”Petroskoin maidokombinuattu” pandih kirjale vuitinomistaiyhtymyksekse. Piäjohtajannu on Masl’akov V.N.
Vuonnu 1996 pandih kirjale luadumerki ”Slavmo”. Nygöi Petroskoin maidokombinuattu on Karjalan suurin laitos, kudai muokkuau maiduo. Sen tuottehii tundietah ei vaigu Karjalan tazavallas, ga sen rajoin tagua. Laitoksen nimes on kombinuatan luadumerkin merkičys. ”Slavmo” merkiččöy ”maineh maijole” libo ”kunnivolline maido” ().
Kombinuatan tuottehet.
Tänäpäi Slavmo luadiu maidotuottehii, minerualuvetty da juomistu. Sidä myvväh Karjalan tazavallan piirilöis, Moskovas da Murmanskan da Leningruadan alovehel.
"Maidotuottehet ollah:"
"Juomizet:"
Maiduo muokattavakse otetah kymmenel fermeralpäi, kuduat eletäh Karjalan tazavallas. Maiduo tuvvah kombinuattah läs 60 tonnua päiväs.
Minerualuvetty tuvvah laitokseh mualoukkoloispäi, kuduat sijoitutah Karjalan tazavallan Oniegan rannikon piiris. Päiväs vetty tuvvah 35 tonnua.

Slovakii:
Slovakii on Keski-Jevroupan valdivo. Sen viralline nimi on Slovakien tazavaldu. Rahvahan lugumiäry on enämbi 5,4 milj. hengie (v. 2001), pinduala on 48 845 km². Se on 112. sijal muailmas rahvahan lugumiäryn mugah da 127. sijal pindualan mugah.
Muan piälinnu on Bratisluavu. Valdivolline kieli on slovakien kieli.
Slovakii sijoittuu Jevroupan keskiozas. Se on syväinmuavaldivo (se ei ole meren rannal). Se rajoittuu Ukrainanke, Pol’šanke, Čeehienke, Avstrienke da Vengrienke.

Slovenii:
Slovenii (sloven. Slovenija) on Keski-Jevroupan valdivo. Sen viralline nimi on Slovenien tazavaldu. Muan pinduala on 20  236 km², rahvahan lugumiäry on 2 005 692 hengie (v. 2009). Se on 144. sijal muailmas rahvahan lugumiäryn mugah da 150. sijal pindualan mugah.
Muan piälinnu on L’ubl’ana. Valdivolline kieli on slovenien kieli.
Valdivo sijoittuu Balkanan niemimual Adriananmeren rannal. Päivänlaskus se rajoittuu Itualienke, pohjazes – Avstrienke, päivännouzus – Vengrienke, suves – Horvatienke.

Sodder:
Sodder on pos’olku Karjalan tazavallas Priäžän kanzallizes piiris D’essoilan kyläkunnas.
Se sijoittuu 15 kilometrin piäs Petroskoi-Suojärvi-dorogaspäi. Sodderaspäi piirin keskuksessah Priäžässäh on 70 km.
Pos’olku sijoittuu Šotjärven luodehozal, Šuojoven oigiel rannal. Sodderan läbi virratah pienet jovet – Periajoki da Nimijoki.
Pos’olkas on Nevvostoliiton da Suomen välizel voinal (1941 – 1944) tapettuloin Nevvostoliiton lendäjien kalmu.

Solomonsuaret:
Solomonan suaret () on valdivo Tyynenmeren lounasozas, Melanezies. Se sijaiččou samannimizel suaristol da vie muuloil suariloil. Sih kuuluu 992 suardu, kudamien yhtehine pinduala on 28 450 km² (muan pinduala on 28 400 km²). Solomonan suariloin piälinnu on Honiara.
Valdivon rahvahan lugumiäry on 515 870 hengie.

Solovei:
Solovei () on Europas da Aazies pezii lindu, kudai tunnetah čomas pajatandas.
Kogo da nägö.
Piduhus: 15-17 cm<br>
Paino: 24-31 g

Solovetskoi manasteri:
Solovetskoi manasteri ("Соловецкий монастырь")
Pohjois Karjalas da merirannoin volostilois pravoslavnoloin elokses piälys kohtannu oli Solovetckoi manasteri. Igumen sie oli kogo politiekkuvallan piälikönny. Karjalan mual oli 77 prihodua, 35 časovn´ua, läs 50 manasterii da puustin´oi. Rahvas- karjalazet sil aigua oldih enimyölleh kirjahmaltamattomat.
Algavui 20 sadavuozi. Manasterin aluel luvus oli 6 skittua, 3 puustin´ua (rahvahan elämättömiä kohtua), 19 kirikkyö da 30 časovn´ua.
Obitelis oli učilišču (ammattiopisto) pomoroin (parrattomien trudniekoin) 200 lapseh näh. Oli vie vellestön bogoclovckoi 7 kluassalline opisto, kus nuorižuo opastettih seminarien ghjuhammoi myö.
Oli meteostantsii, radiostantsii, gidroelektrosnantsii, litografii da oma kazvitiedosadu.
Merespoikki viettih tavaroi da rahvastu 3 manasterin höyrylaivua(parahodua).
Flottu andoi manasteril nelländen osan dohodua.
1429-1436 v. Prepodobnoit Savvatii da German tuldih elämättömäh pohjozen Solovetskoin suaren mual. 5 vuottu elettih pustinnožiitel´noil (rahvahankeelämät-tömäl) ustuaval.
1435 – loppu 15 sadavuottu kuoli (pyhä) svätoi Savvatii. Sen jälles Zosima da German luaittih manasterin yhteseländykohtu Solovetskoin suarel suvipuolel, kuspäi hyvin nägyi ”kirikkö ilmasolii”ihan Pyhäjärven da Lykyllizen lahten keskel.
A obitelin keskel, mäil oli puulois rakendettu Spaso-Preobraženskoi soboru(piäkirikkö) Nikol´skoin predelanke da vie Uspenskoi kirikkö.
Ymbäri ihan rajoi myö, oldih yksikerrokselizet kel´jat, kus elettih monuahat.
Puuloisrakendettu Manasterin muokkaihes požuarois (tulipalolois), 2 kerdua oli palanuh ihan kogonah.

Somali:
Somali, virrallizesti Somalin federatiivine tazavaldu on valdivo Päivännouzu-Afriekas. Somali sijaiččou Afriekan päivännouzurannal Afriekan sarves Somalin niemimual. Lounuas se rajoittuu Kenienke, päivännouzus Efiopienke, luodehes Džibutinke. Päivännouzus Somali rajoittuu Indien valdumerenke, pohjazes Adenan lahtenke. Virrallizet kielet ollah somali da arabien kieli. Piälinnu on Mogadišo. Muan pinduala on 637 657 km². Rahvahan lugumiäry on 10 251 568 hengie.

Sommelo:
Sommelo on rahvahanmuuzikkupruazniekku, kudai pietäh joga vuozi heinykuun allus Suomen Kainuus da Vienan Karjalas. Enzimäine Sommelo piettih 3.–7.7.2006. Koncertoi piettih silloi Kainuus Kuhmos, Suomussalmel da Vienan Karjalas Haikolas kylän pruazniekkupäivänny, kudai on Lehti-Iivan (7.7). Vuvvennu 2007 Sommelo piettih kuuzipäiväizenny (2.–7.7.) da koncertoi piettih Kuhmon, Suomussalmen da Haikolan ližäkse dai Sotkamos da Uhtuol. Vuvvennu 2008 piettih Sommelon enzimäine kanzoinväline kandelehluageri.

Sortaval:
Sortaval (vie Sordaval, Sordavala, ) on linnu Sortavalan piiris Karjalan tazavallas Ven'al. Linnu on sijoitunnuhes Luadogan pohjasrannikol läs 190 kilometrii Petroskoispäi da 30 kilometrii Suomen rajas. Linnu on Sordavalan piirin haldivolline keskus. Linnas eli kaikkiedah 19 235 hengie vuonnu 2010.
Histourii.
Alovehtu tundietah jo 1100-luvulpäi. Se oli tärgei kauppupaikku 1500-luvul da sidä mainitah ven'alazis kirjallizis dokumentois vuvvel 1582 kylänny nimel Сердоболь, "Serdobol" (Serdovol). Täl nimel linnua kučuttih ven'akse vuodessah 1918. Stolbovan rauhas 1617 aloveh oli liitetty Ruoččih da paikkakundu sai linnan oigevukset vuvvel 1632 nimel Sordavala. Linnu oli poltettu suuren Pohjan voinan aigua 1700-luvun allus da menetti oman vallan pitkäkse aigua. Uvvenkaupungin rauhas vuvvel 1721 se oli liitetty Ven'ah.
Suomen aigu.
Konzu Suomes rodih oza Ven'ua jälles Haminan rauhua vuonnu 1809, Sortaval liitettih vuonnu 1812 muun Vahnan Suomenke Suomen suurriruhtinaskundah ozakse Viipurin liänii.

Sortavalan Palloseura:
Sortavalan Palloseura libo SPS (karj. ""Sortavalan Miäččyseuru"") oli yksi Sortavalas, Luadogan Karjalas kodizin olii sportuseuru, kudai ruadoi vuozinnu 1929-1944 Sortavalas, da endižessäh vuvvennu 1945 Kuopios SPS-nimizenny.
Seuran perustandu da toimindan siirdo.
SPS perustettih vuvvennu 1929, konzu "Sortavalan Virityksen" miäččyiliijäsenet eroi emäseuraspäi. Vuvvennu 1930 seuru jagavui kahtekse, SPS:n rinnal perustettih "Sortavalan Palloilijat" (karj. "Sortavalan Miäččielöit") libo "SP". Seuran kižalajiloih kuuluttih ezimerkikse pezämiäččy, jiämiäččy, jalgumiäččy da jiäkur'oi. Jatkovoinan jälgeh Suomi luovuttih Sortavalan Nevvostoliitol da sportuseurat piävyttih evakkoh Kuopioh. Vuvvennu 1945 Sortavalan Palloseura da Sortavalan Palloilijat yhtistyttih Sortavalan Palloseurakse da seuruavannu vuon otettih käyttöh seuran nygöine nimi Kalevan Pallo (KalPa).
SPS otti ozua pezämiäčyn SM-sarjas vuonnu 1930, se voitti algudivizien da piädyi SM-dostaliturnavukseh, ga jäi yhtelläh nelländekse hävittyy näiväkösti Helsingin Pallonlyöjil ottelus kolmandes sijas. Vuvvennu 1933 joukkoveh piädyi B-sarjan jälgimäzeh otteluh, kuduas hävii Salo-Uskelal, ga sih huolimattah nouzi SM-sarjah. Vuvven 1934 SM-sarjas joukkoveh sai kymmenes ottelus vai yhten tazahkižan.
Jiämiäčys seuru kižai valdukunnallistu B-sarjua da jalgumiäčys Suomen Itä-Länsi-sarjua voittahuu mollembis lajilois äijis rajonan masterižuksii pahimbinnu kižavinnu Sortavalan Palloilijat da enne Jovensuun rajonan irdavuttamistu talvikuus 1938 Joensuun Palloseuran. Vuozinnu 1941-44 kižattih kaikin sortavalalazet yhtes seuras SPS:s, a voinuvuozinnu toimindu oli kogonah loppevunnuh. Vuvvennu 1945 SPS da SP liityttih yhteh seurah da muutettih Kuopioh. Vuvvennu 1945 seuran igämiehet voitettih alguperäzel nimel SPL:n Savon rajonan masterižuon. Edustusjoukkoveh pyrgi jalgumiäčyn SM-cupkilbah, a karzindois Joensuun Palloseura voitti jatkoaijal 3-2. Seuru jatkau nygöi toimindua nimel Kalevan Pallo da sen lajikse on azetunnuh jiäkur'oi. Jalgumiäččy loppihes KalPas vuonnu 1974, konzu seuru myös eroi Palloliitospäi.

Sortavalan piirin linnoin da kylien luvettelo:

Sorzat:
Sorzat ("Anatidae") on sorzulinduloin lahkoh kuului heimo, kudamah kuuluu lähembäkse 150 luaduu. Suurin vuitti heimon luadulois eletäh vies.

Sorzulinnut:
Sorzulinnut () ollah lindulahko, kudamah kuulujis luadulois suurin vuitti eletäh vies.

Sosnovets:
Sosnovets (, ) on Karjalan tazavallan Belomorskan piirin pos’olku. Se on Sosnovetsan kyläkunnan haldivolline keskus.
Se sijoiččou Belomorskan-Baltiekan kanualal, 20 kilometrin piäs Belomorskaspäi.
Eläjien piäruadopaikannu on Belomorskan-Baltiekan kanualu. Pos’olkas on portu, raudutieazemu, laukat, pieni hoteli, kirikkö da poštu.
Pos’olkas ruadau ambulatourii, keskiškola, mečänhoidoala, kalankazvatuszavodu da laitos, kudai luadiu kivimurendehtu.
Histourii.
Sosnovets tietäh vuvves 1885 algajen. Vuvvennu 1926 pos’olkas eli 12 hengie, kaikin oldih karjalazii.
Belomorskan-Baltiekan kanualan rakendamizen aigua v. 1931 – 1933 pos’olkas oli Gulagan luageri.
Vuvves 1953 algajen pos’olkas ruadau vezivoimalu (). Vuvvennu 1956 pos’olkas rubei ruadamah kalankazvatuszavodu, kudaman ruado on merilohen, järvilohen da muun kalan keinolluajittu kazvatus.
Histourien mustomerkit.
Sosnovetsas on Suurel voinal tapettuloin Nevvostoliiton saldattoin kalmu.
2 kilometrin piäs pos’olkaspäi on Belomorskan-Baltiekan kanualan rakendajien kalmisto (1931 – 1933).

Soči:
Soči — linnu-kurortu Ven'al, kudai on sijoitunnuhes Mustanmeren koillisrannikol Krasnodaran alovehel. Sočih on 1700 kilometrii matkua Moskovaspäi. Soči on suurin Ven'an kurortois. , tärgei liikendehkeskus. . Soči on vie kaikis pitkembii Ven'an linnois..
Vuvvennu 2007 Soči oli vallittu pidämäh talviolimpiadukižoi. 15 syvyskuudu 2009 Soči liityi Muailman olimpiadulinnoin liittoh .
Linnan pinduala on 3502 neliökilometrii. Keskilämbötila tuhukuul on +14,2 °C, elokuul +23,6 °C.
Wp/olo

Sportu:
Sportu on tärgei ristikanzan eloksen ozapuoli. Sportu auttau olla tervehenny, auttau lujendua lihaksii. Se on paras aijanvietändäh niškoi.
Sportuija voibi yksinäh, kahtei, joukolleh. Ezimerkikse, juoksendellah libo hiihtelläh yksinäh, kižatah tennissah kahtei libo nelläi, a jalgumiäččyh da hokkeih kižatah joukolleh.

Sri Lanka:
Sri Lanka, virallizesti Sri Lankan demokruattine sosialistine tazavaldu on valdivo Suvi-Azies. Vuozinnu 1948-1972 Sri Lanka tundietttih nimel Ceylon (portug.  Ceilão). Se sijaiččou Sri-Lanka-nimizes suarel Indostanan rannikon liidehes. Virallizet kielet ollah sinigalan da tamilan kielet. Piälinnu on Šri-Džajavardenepura-Kotte. Muan pinduala on 65 610 km². Rahvahan lugumiäry on 21 675 648 hengie.

Stanley Kubrick:
Stanley Kubrick (26. heinykuudu, 1928 – 7. kevätkuudu, 1999) oli yhtysvaldalaine kino-ohjuaju. Häi luadi eksperimentualizii da tundiettuloi kinoloi. Händy pietäh yhtenny muailman merkittävimis kino-ohjuajis.

Stoikku:
Stoikku on ruadobruja, kudai pidäy niittäjes. Sil on oigei, kebjei varzi huovas. Keskel vartu – ručkaine tuomes, niittäjän kazvon mugah luajittu. Terä stoikas on oigiembi, migu viikattehes. Stoikal niitettih lagieloil niittylöil. Mečäs, mečän reunoil da sie, kus oli paha niittiä, niitettih viikattehel (rouno ku kirvehel leikattih). Stoikal ei pie niittäjes selgiä painua, a viikattehel pidäy gryhnistiäkseh. 
Uskomukset da sananpolvet.
Stoikku vai maduo tärpännöy vähäzel, sit leikkuamah rubieu kovah.
Stoikal et niittäne, ga sit vembelel niität.

Stokgol'mu:
Stokgol'mu () on Ruočin piälinnu da yhtel aigua muan suurin kundu.

Suarimägi:
Suarimägi () on Karjalan tazavallan Anuksen kanzallizen piirin kylä, kudai kuuluu Mägriän kyläkundah.
Kyläs on mustokohtu, kus 25. kezäkuudu vuonnu 1944 Karjalan frontan 7. armien saldatat katkattih suomelazien puolistus.
Suarimäin rahvahan lugumiäry.
Vuonnu 1905 kyläs eli 100 hengie.

Sudal:
Sudal () on Karjalan tazavallan Anuksen kanzallizen piirin kylä, kudai kuuluu Anuksen linnukundah.
Se sijoittuu Mägriänjoven rannal.
Vuonnu 1955 Anuksen kylänevvoston keskus muutettih Sudalah.

Sudan:
Sudan libo Sudanan tazavaldu on valdivo Päivännouzu-Afriekas. Pohjazes se rajoittuu Jegiptanke, luodehes Livienke, päivänlaskus Čadanke, lounuas Keski Afriekan Tazavaldanke, suves Eritreinke, liidehes Efiopienke. Sudan rajoittuu Ruskien merenke. Piälinnu on Hartum. Muan pinduala on 1 886 068 km². Rahvahan lugumiäry on 40 234 882 hengie. Virrallizet kielet ollah arabien da anglien kielet.

Suistamo:
Suistamo (ruoč. Sujstamo) on Karjalan tazavallan Suojärven piirin pos’olku. Se kuuluu Loimolan kyläkundah.
Pos’olku sijoittuu Suistamonjärven rannal. Pos’olkaspäi samannimizeh raududorogustansieh sah on 3 km. Suistamos on kirikkö.
Histourii.
Suistamo muanitah enzimäzen kerran XV - luvul.
Vuonnu 1721 Suistamo kuului Ven’an valdukundah Viborgan gubernieh. Vuonnu 1811 Viborgan gubernii liittyi Suomeh.
Vuonnu 1844 Suistamos rakendettih puukirikkö (arh. Karl L’udvig Engel’). Enzimäi uvves kirikös oldih kellojallat, ga nygöi niidy ei ole.
Vuonnu 1885 pos’olkas avattih rahvahalline škola.
Vuonnu 1924 Suistamos rubei ruadamah raududorogustansii.
V. 1928 – 1929 prihodas ruadoi 13 rahvahallistu školua. Vuonnu 1930 pos’olkas rakendettih kalankazvatuszavodu, kudai ruadoi 1980-vuozissah.
Konzu Talvivoinu loppui, prihodan kogo aloveh kuului Nevvostoliittoh. Suomen rahvahat työnnettih pagoh.
Jatkovoinan allus, kezäl vuonnu 1941, Suomen voiskat, kudualoin komandiirannu oli Paavo Talvela, suadih järilleh Suistamon alovehen.
Vuonnu 1944 Suistamo uvvessah kuului Nevvostoliittoh.
Vuonnu 1992 kalman alovehel pandih mustopačas suomelazile saldattoile, kuduat kuoldih v. 1939 – 1944 (alguperäzet kalmukivet ei säilytty). Kalmukivel on Toizel muailmanvoinal tapettuloin Suistamon rahvahan 270 nimie.
Runoilijat.
Suistamon vahnal kalmistol ollah runoilijan Iivanan Onoilan da itkettäjän Mat’on Plattozen kalmat. Sevoittaret ollah runoilijoin Sotikaizien suvuspäi.
Onoila (kuoli v. 1924) on runoilii. Paiči runoi häi tiezi tiedohussanoi. Hänes tuli kuulužu ristikanzu vuonnu 1896 Sordavalas pietyl folklorupruazniekal ezityksen jälgeh.
Plattonen (kuoli v. 1928) on inkettäi, kudai tiezi svuad’ban da muahpanendan itkuvirzilöi da runoi. Hänelpäi kirjutettih enämbi 20 tiedohussanua. Vuonnu 1906 häi pajatti folklorupruazniekas Sordovalas. Vuonnu 1928 häi otti ozua rahvahienvälizes kul’tuurukongressas Budapeštas. Häi itketti Iivanan Onoilan muahpanendas.
Vie yksi runoilii on Petri Šemeikka (1819 – 1916), kudai tuli kuulužakse, konzu oli ezittänyh runoi folklorupruazniekas Helsinkis vuonnu 1900. Suomelazel säveldäjäl Jan Sibeliuksel oli mieldy myö Šemeikan ezitys kantelehel.

Suistamonjärvi:
Suistamonjärvi on Ven’an järvi, kudai sijoittuu Karjalan tazavallan Suojärven piiris.
Järven pinduala on 8,8 km², randuviivan piduhus – 14,1 km. Sen keskisyvys on 9,9 m, syvin kohtu on 27 m.
Rannat ollah korgieloi, kivizii da čuuruzii, niilöil kazvau havumeččii. Järves ei ole suariloi.
Päivännouzus järveh laskeh Sarkajoki, järvespäi virduau Ulmosenjoki. Pohju lahäl randoi čuuruine da kivine, syvis kohtis on vihandua mudua.
Vien väri on muzavankeldaine. Järves kazvau kažl’ua. Täs löydyy haugii, ahvendu, särgii, kiiškoidu, riäpöidy da matikkua.
Järvi jiädyy kylmykuus, avavuu oraskuus.

Sukkajärvi:
Sukkajärvi () on pos'olku Mujejärven piiris Karjalan tazavallas Ven'al.
Se on Sukkajärven kyläkunnan haldivolline keskus.
Se sijoiččou 3 kilometrin piäs samannimizes järvespäi. Lähäl on raududorogustansii.
Vuvvennu 1953 avattih meččypunktu, vuvvennu 1956 rubei ruadamah Sukkajärven lespromhouzu. Vuvvennu 1957 perustettih pos’olku.

Sukkajärvi (järvi):
Sukkajärvi () on Karjalan tazavallan Mujejärven piirin järvi.
Järven pinduala on 36,9 km², randuviivan piduhus – 57 km. Sen keskisyvys on 5 m, syvin kohtu on 28,4 m.
Järvi on kohtikulmikon muodoine, se leviey pohjazespäi suveh. Rannat ollah kivizii, pohjan palte on jyrky. Järves on läs 130 suardu, kudamien yhtehine pinduala on 1,4 km².
Järves löydyy riäpöidy, särgii, siigua, haugii, ahvendu, matikkua, kiiškoidu.
Järvi jiädyy kylmykuus, avavuu oraskuun puolivälis.

Sukset:
Sukset on ajonevvo lundu myöte. Suksiloi on kaksi, net pannah jalgah. Sih niškoi joga sukses ollah kiinittimet. 
Hiihtändy karjalazil.
Enne karjalazil hiihtändy ei olluh talvi-ilo, eigo ni sportu. Se oli ajonevvo, kui toizilgi pohjazil kanzoil. Karjalas, järvien da meččien muas, hyviä dorogua oli ylen vähä. Hieruspäi hieruh sai puuttuo järvilöi da jogiloi myöte libo kaidazii troppazii myöte. Kezäl sendäh pidi veneh, talvel – rigi da sukset. 
Karjalazet ruvettih hiihtämäh ammui, vie III vuozituhandel enne meijän aijanluguu. Pohjazes talvet ollah pitkät, sendäh enin aigua vuvves pidi liikkuo lundu myöte. Sih niškoi päittihgi sukset. Suksil käydihgi mečästäjät. Vahnois kallivopiirustuksis, kudamii on löytty kaikis pohjazis mualois, on heijän kuvua. 
Tutkijat ollah sidä mieldy, ku muinazil kanzoil enzimäzikse käytös oldih lumikengät. Net oldih jallanpohjua suurembat da niilöil oli helpo astuo lundu myöte. Sen jälgeh jo käyttöh tuldih sukset. Vihjatah, ku suksien ”ezi-ižänny” on regi. Rien jallakset ollah yhtenjyttymät kui suksil. 
Karjalazet luajittih suksii koivus libo pedäjäs. Suksisavakot oldih tuomes. Suksiloin luajindas on sanottu karjalazis eeppizis runolois da Kalevalas:
”Ei vai huoli Lemminkäine,
Nengomat sanazet virkoi:
”Luaji vai minule sukset,
Vestä lyly, vestä kalho.
Lähten hirvie hiihtämäh,
Hiijen peldoloin perile.”
Lyyliky, lylylöin luadii,
Kalhun vestäi ylen hyvä,
Sustu vesti sygyzyn,
Talven tostu kaiverdeli,
Päivän vesti kepin vartu,
Toizen – kol’čua sih sivotti.” (Zinaida Dubininan kiännös) 
Lyly – eripiduhizis suksis huruan jallan pitky suksi,
Kalhu – lyhyt suksi, potkusuksi. 
Suksien kolme luaduu.
Karjalazet luajittih kolme luaduu suksii: kaijat, leviet meččysukset da eripiduhizet sukset. Jälgimäzii on suomelazil da Skandinaavien kanzoil. Nämmis suksis lyhembi suksi oli potkusuksi. Niilöil suksil käydih mečästäjät. Suksittajes heil oli vaiku yksi savakko, toizes käis mečästäi pidi orožua. 
Hiihtettih karjalazet kezälgi. Sih niškoi oldih suosukset. Niilöil käydih Pohjas-Karjalas. Nämmil suksil oli hyvä astuo suodu myöte. Nägemäl nämmä sukset ollah kui tennisan pualikku.
Suksien luajindan kehitändy.
Aijan myödäh suksien luajindu kehityi. Suksii ruvettih azumah puus da plastiekas. Tänäpäi ku net hyvin mendäs, niidy voijetah nygyaigazil voidieloil. Niilöin luadijat ainos opitah luadie uuttu hyviä, ku hiihtäjät sportumiehet oldas parahat kilvois. 
Sportu.
Hiihtändäs äski XIX vuozisuan lopus – XX vuozisuan allus rodih sportu. Enzimäzet hiihtäjien kilvat piettih Norveegies. Täs muas hiihtändy on kuulužu sportulaji. Norveegielazii hiihtäjii tietäh kogo muailmas. 
Ven’al enzimäzet hiihtokilvat oldih Piiteris vuvvennu 1894. Ladu hiihtändäh niškoi oli luajittu Neva-jovel. Enzimäine Kogo Ven’an hiihtäjien kilbu oli Moskovas tuhukuul 1910. Ven’an muan hiihtäjät äijän kerdua oldih voittajat Olimpiiskolois kižois. 
Tundiettuu karjalastu hiihtäjiä.
Olimpiiskoidu čempionua on karjalazien keskesgi. Tundiettu puadenelaine hiihtäi Terozen Huoti (F'odor Terentjev) sai kuldumedalin Olimpiiskolois talvikižois vuvvennu 1956. Petroskois Kurgan-kohtas on hänen mustopačas. 

Sulakuu:
Sulakuu on vuvven nelläs kuu. Sidä enne on kevätkuu da sen jälles tulou oraskuu.

Sulčinat:
Sul’činat on perindölline karjalaine pruazniekkusyömine. 
Receptu.
Tahtahah pidäy: 250g hapainmaiduo, näppine suolua, nižu-da ruisjauhuo.
Syväimeh niškoi pädöy mannoipudro. Hapainmaijos, jauhos da suolas sevoitetah tahtas. Tahtahas luajitah pienet keräzet, sit niilöis ajellah sul’činan pyöryzät kuoret, kui šipainiekkoih niškoi. Kuoret pastetah riehtiläl puoles dai toizes. Jälles net voijetah yhtes puoles sulatul voil da lad’d’atah piälekkäi. Syvves kuorele piäle pannah pudruo da kiäritäh kahtes puolespäi trubazelleh. Tavan mugah syvves sul’čin katkattih puolekkai da painettih sulattuh voih libo lämmäh kannatekseh. Syödih sul’činua vilun maijonke libo ruahtomaijonke.

Sumajärvi:
Sumajärvi () on Karjalan tazavallan Belomorskan piirin järvi.
Järven kulmis ollah suuret lahtet. Pohju enimyölleh on muvakas. Rannat ollah madaloi da kivizii. Järves on 35 suardu, kudamien yhtehine pinduala on 4,88 km².
Rannal ollah pos’olku Sumajärvi da kylä Vorenža (elämättömät), pos’olku Hvoinyi (2 km pohjazeh järvespäi).
Järveh laskitahes jovet Rodometskaja, Jalmas da Jenga. Järven kauti virduau Sumajogi. Järves kazvau kažl’ua, šaraheiniä da karvukortehtu.
Järves on riäpöidy, särgii, siigua, haugii, lahnua, ahvendu, kiiškoidu, matikkua.
Järvi jiädyy kylmykuus, avavuu oraskuus.

Sumskii Posad:
Sumski Posad () on kylä Karjalan tazavallas Belomorskan piirin liidehes. Se on Sumposadan kyläkunnan haldivolline keskus. Kylä on histourien mustomerki.
Se sijoiččou Suman joven rannal 2 kilometrin piäs Vienanmerespäi.
Histourii.
Kylän perustettih Novgorodan muuttolazet XV vuozisual. Tämä poselenii kuului Marfa Boreckajale (). Vuvvennu 1452 Marfa Boreckaja andoi kylän Soloveckoi manasterile. Vuvvennu 1576 Livonien voinan aigua kylä hävitettih da poltettih. Vardoiččemizekse manasteri rakendi linnan kyläh. Vuvvennu 1613 Ruočin salduatat tuldih kyläh käzin, ga ei otettu sidä.
Vuvvennu 1838 kyläs avattih ammattiopisto, kudamas oli kaksi luokkua. Vuvves 1868 algajen täs ruadau merikulguluokku, kudai valmistau kuulužii kapitanoi, ezim., kylän eläjiä, kuulužua pol’arniekkua Vladimir Voroninua.
Arhitektuuran mustomerkit ollah Soloveckoin manasterin aittu (v. 1757), kaksikerrokselline kalanaittu (XIX vuozisuan toine puoli), taloi № 79 (XIX vuozisuan loppu).
XX vuozisuan 30-luvussah kyläs oli kivikirikkö () (v. 1693), puukirikkö () da puukellojallat.
Vuvven 2005 kylmykuus miärättih kohtu da azetettih ristu, a vuvvennu 2013 nostettih puukirikkö Jelisei Sumskin mustokse, kudai oli Soloveckoi čuvvonluadii. Se on enzimäine da ainavo kirikkö hänen mustokse.
Kyläs on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu.

Suojoki (pos’olku):
Suojoki on Karjalan tazavallan Suojärven piirin pos’olku da se kuuluu Naistenjärven kyläkundah.
Se sijoittuu Suojoven rannal.

Suojärven piirin linnoin da kylien luvettelo:

Suojärvi:
Suojärvi () on Karjalan linnu. Vuonnu 2015 Suojärven linnas on elänyh 9126 ristikanzua. Suojärven piiris on sahatoimindua, suuri rajavardivoston kazarmu da raududoroguazemu. Suojärven ližäkse azutustu on Naistenjärven azutushallindoalovehel, Suojoven da Piitsjoven kylähallindoalovehil sego Vegaruksen da Veškelyksen kylähallindoalovehil.
Vahnois kylis eläjiä on Kaipaan- da Kaitajärven kylis. Raududoroguazemil on azutustu Piitjovel, Naistenjärves da Torasjovel. Se-tämä ristikanzu eläy Hyrsyläs, Hautavaaras da Ignoilas sego Kuikkaniemel da Lepänniemel. Nevvostoliiton aigazii kylii ollah Lahkolampi, Suojoki da Vegarus. Kai muut kylät ollah tyhjinny häviämäs. 
Kylät.
Suojärven piiris on libo on olluh 76 kyliä:

Suojärvi (järvi):
Suojärvi on Lounas-Karjalan järvi.
Järven pinduala on 58,5 km², piduhus – 20,5 km, levevys – 4,7 km, randuviivan piduhus – 81,6 km. Sen keskisyvys on 3,5 m, syvin kohtu on 24 m.
Järves on läs 50 suardu, kudamien yhtehine pinduala on 4,9 km². Rannat ollah kivizii da čuuruzii.
Järveh laskeh Karatsalmi, kudai virduau Salonjärvespäi. Järven koillisozaspäi virduau Šuoju. Pohju on muvakas, lähäl randoi se on kivine da čuuruine. Löydyy järvirudua.
Järven lahtilois kazvau kažl’ua.
Suojärves on 11 kalalajii, ezim. kuha, ahven, särgi, haugi, matikku da lahnu. Sežo löydyy säyniä, kiiškoidu dmi.
Järven suvirannal on Suojärven linnu.

Suokurmoi:
Suokurmoi ("Numenius arquata") on lindu.
Muut nimet.
Lindu tunnetah karjalan eri paginluadulois nämmil nimil:
Päivännouzu-Suomen paginluadulois tunnetah lizäkse nimet:
Kogo da nägö.
Piduhus: 48-57 cm<br>
Siibien agjuväli: 89-106 cm<br>
Paino: 415-980 g, emäččy on uroččuu suurembi.

Suomen iččenäzyspäivy:
6. talvikuudu on Suomen iččenäžyspäivy, sendäh gu Suomen senuattu Pehr Edwin Svihufvudan johtamannu julgai Suomen tazavallakse 6. 12. 1917. Vladimir Iljitš Lenin (Uljanov) hyväksyi netämän ruavon 31. 12. 1917 da vaigu yhten čertvertan vajai Uuttu Vuottu.
Suomen pravoslavnoi arhijepiskoppukundu siirdyi Konstantinopol'an alazekse 1923. Sidä ennei kai Suomen pravoslavnoit prihodat oldih oldu čuasti Ven'an kirikkyö. Siirdymisty Konstantinopol'ah akkiloičči mm.Emil Nestor Setälä.
Malittu Suomen Tazavallan iččenäžyspäivänny
Hospodi Iisus Hristos, meijän Jumal, Sinä piäličimiäräzen armon da hyväsydämelližyön Jumal! Sinun armo on miärätöi da suvaičendu ristikanzoih näh on yhty syvä kui pohjatoi meri. Sinun suuruon edeh myö langenemmo da sualoittominnu sluužijoinnu nygöi varavos da säräitykses alistunnuzinnu kannammo passibuo sih valdivollizeh vällyöh näh, kudaman olet Suomen rahvahale andannuh. Sinule, Hospodile da Hyvyönluadijale, myö čestii da passibuo julgisanommo, Sinule yliständiä pajatammo da langenemmo Sinun ies da ielleh passiboičemmo Sinuu da alistunuzinnu molimmokseh Sinun iäretöindy da sanoil kuvuamatoindu hyväsydämellizytty.
Muga kui nygöi olet tahtonnuh ottua vastah Sinule sluužijoin malitut da net armonke täyttiä, anna iellehgi niilöin, kudamat Sinuh uskotah, kazvua pravvakkahas suvaičendas Sinuh da omih lähimäzih näh, eistyö kaikis hyvyzis dai ottua vastah Jumalan annetut nerot. Vardoiče Sinun pyhiä uskojakundua, kogo meijän muadu da netämiä linnua kaikes pahuos, anna niilöile rauhu da rauhalline elaigu.
Anna meijän dostoinnu, Sinuu passiboijen, käyttiä meijän muan kaikičimiäräzekse kehittymizekse da ylen äijän Sinun valdukunnan nostamizekse netämiä kanzallistu vällytty, kudaman Sinä olet armos meile andannuh.
Da anna ainos passiboija Sinule da ijäniguzele Tuatale i kaikis pyhimäle, hyväle da yksiolendolizele Hengele - yhtes olendos ylistettäväle Jumalale - anna sanoin passoboija, anna virzilöinke ylistiä Sinuu.
Kunnivo olgah Sinule Jumal, meijän Hyvänruadai, ilmazen ijän. Amin'.

Suomen kieli:
Suomen kieli (suomen kieleh "suomi, suomen kieli") kuuluu uralilazen kieliperehen suomi-ugrilazen kielijoukon baltiekku-suomelaizeh oksah.

Suomi:
Suomen tazavaldu libo Suomi on valdivo Pohjas-Jevroupas Baltiekkumeren rannal. Suomen suziedoinnu ollah päivännouzupuoles Ven'a da sih kuului Karjalan tazavaldu, pohjazes Norviegii da päivänlaskus Ruočči. Suves lähin mua on Suomenlahten suvipuolel olii Estounii.

Suovattu:
Suovattu (suom. lauantai) on nedälin kuvves päivy. Suovattu-sana tulou ven'an kielespäi (), kudamah se on tulluh jeyrien kielespäi ().

Surinam:
Surinam (niderl. Suriname), virralline nimi on Surinaman Tazavaldu (niderl. Republiek Suriname), aijemba sidä sanottih Niderlandan Gvianakse. Surinam on valdivo Suvi-Amerikan koillizes. Päivänlaskus se rajoittuu Gaijanan Tazavallanke, päivännouzus – Frantsien Gviananke, suves – Braziilienke da pohjazes sen randoi huuhtellah Atlantizen valdumeren viet.
Muan pinduala on 163 821 km². Rahvahan lugumiäry on 560 157 hengie (v.2012). Piälinnu on Paramaribo. Virralline kieli on niderlandoin.

Surku:
Surku on pieni da abei koiru Tove Janssonin Muumi-tevoksis.
Muumi-kniigois Surku on myödäi romuanas "Kumman talvi" (suomekse 1957, karjalakse 2014) da kuvakirjas ”Vaarallinen matka” (suomekse 1977). Jo enne "Kumman talvie" Surku oli myödäi Muumipeigoi-sarjukoomiksan starinas ”Kuvitteluleikki” (1956). Telesarjas ”Muumilaakson tarinoita” Surku on myödäi seeries ”Talven vieraita”, kudai perustuu "Kumman talvi" -kniigah.

Suunujogi:
Suunujogi () on jogi Karjalas.
Joven piduhus on läs 280 km, jovenalan pinduala on 7670 km². Se ottau allun Kivijärvespäi, sit virduau moniloin järvilöin kauti da laskeh Onieganjärveh.
Joves on enämbi 50 koskie, ezim. Kivačču da Hirvas, kudai nygöi on kuivunuh. Kivaččuu alemba Suunujovel kulgietah laivat.
Suunujogi on kuulužu da kebjei jogi ristikanzoile, kuduat innostutah sportumatkailuh.

Suurembua ei ole ozua:
Suurembua ei ole ozua on karjalazen runoilijan Vladimir Brendojevan runokogomus, kudai piästettih ilmah vuvvennu 2015. 
Syväindö.
Vladimir Brendojevan kirjah on kerätty runoilijan kai runot da kerdomukset, da runokiännökset. Tädä kirjua enne Brendojevan kirjua oli painettu vuottu viizitostu tagaperin. Jättie hyvä jälgi muale -kogomus nägi päivän valgien vuvvennu 1999. Sidä sai suaja da ostua. Ga aijembazii kirjoi – ”Kylmil” da ”Kadajikko” - jo ei olluh. Enzimäzes on Brendojevan kai kirjutetut kerdomukset, toizes – suuri runoelmu voinah nähte. Suurembua ei ole ozua -kirjas kai Brendojevan tuotando, kai runot da kerdomukset, kiännöksetgi on kerätty yksih kanzih. 
Luajindu.
Uuzi kirju on kahten muan, Suomen da Ven’an, yhtehine ruado. Sidä luadimas oldih Suomen JUminkeko-fondu, Karjalan Kanzallizen poliitiekan ministerstvu da Periodika-julguamo. 
Brendojevan kirjutusruado.
– Ku Vladimir Brendojev ollus vai vähästy enämbän elänyh, ga häi kirjutannusgi enämbän da suannus Nobelin palkindon, sit on varmu Juminkeko-fondan piälikkö, kirjan toimittai Markku Nieminen.
Vladimir Brendojev rubei kirjuttamah sil aigua, konzu ei olluh juurdunuh karjalan kirjukieli, eigo olluh sanakirjoi, eigo nimittumii opastuskirjoi. Ga ei tämä olluh tiel kirjuttajale.
[kirjalližus|K

Suuret kivet (pajo):
Suuret kivet on enzimäine Ilmu -joukon julgavo.

Suuri Sel’gi:
Suuri Sel’gi () on Karjalan tazavallan Anuksen kanzallizen piirin vahnu karjalaine kylä, kudai kuuluu Kuittizen kyläkundah.
Se sijoittuu Anuksen tazangon lounasozal, lammen rannal. Kyläspäi Anuksessah on 16 km.
Nähtävykset ==
Kul’tuuru.
Tämä kylä on histourielline kohtu.

Suurikoskelo:
Suurikoskelo ("Mergus merganser") on koskeloloin suguh da sorzien heimoh kuului lindu.
Kogo da nägö.
Uročču on mustuvalgei, emäččy enimyttäh harmai a ruskeipäine. Vai emäčyl on piäs töppyine toizin kui tukkukoskelol, kudamal on töppyine mollembil sugupuolil. Suurikoskelol on kaglas jyrkembi väriraja migu tukkukoskelol.
Piduhus: 58-68 cm<br>
Siibien agjuväli: 78-94 cm<br>
Paino: 1,3-1,9 kg
Pezindy.
Suurikoskelo azuu pezän puunkoloh, uumeneh, huonukseh, talon ual libo tihien kadajan suojah da muniu sulakuus libo oraskuus 8-12 jäiččiä. Emäččy haudou jäiččii yksin 34-35 päiviä. Poigazet opastutah lendämäh kahten kuun ijäs.
Aloveh.
Suurikoskelo eläy leviel alovehel Mua-planietan pohjazel puoliškol. Suomes se peziy kogo muas. Suomes peziy 20000-30000 puarua.
Muutundu.
Sygyzyl muutundu on syvyskuun da talvikuun välizenny aijannu, keviäl kevätkuus da sulakuus, konzutahto jo tuhukuus. Suurikoskelo on yksi aigazimis keviäl muuttujis lindulois. Linnut talvehtitah Baltienmerel da Pohjanmerel. Niidy talvehtiu sežo Ahvenanmual da muijal Suvi-Suomes.

Suurimustuahven:
Suurimustuahven ("Micropterus salmoides") on päivyahvenien heimoh kuului kala.

Suurimägi:
Suurimägi () on Karjalan tazavallan Anuksen kanzallizen piirin kylä, kudai kuuluu Videlen kyläkundah.

Suuričiirakko:
Suuričiirakko (, enne ) on suurin čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo (). Suuričiirakon karjalankieline nimi on täh artikkelih näh luajittu uvvissana.
Kogo da nägö.
Piduhus: 48-55 cm<br>
Siibien agjuväli: 125-140 cm<br>
Paino: 570-780 g
Pezindy.
Suuričiirakko muniu oraskuus kaksi libo kolme jäiččiä. Uročču da emäččy havvotah jäiččii yhtes 25 päiviä. Poigazet opastutah lendämäh kudakui 36 päivän ijäs.
Aloveh.
Suuričiirakko peziy kaikil manderehil, ga ei Antarktidas. Suomes peziy kudakui tuhat puarua, kudamis enimät pezitäh meren suaril. Vuonnu 2009 huomattih enzimäine pezindy syväinmuasgi Vanajaviel.

Suurlahti:
Suurlahti () on Karjalan tazavallan Karhumäin piirin kylä. Se on Suurlahten kyläkunnan haldivolline keskus.
Se sijoittuu Oniegujärven Suurlahten päivännouzurannal. Suurlahtespäi Petroskoissah on läs 80 km koillizeh.
Kyläs on Nevvostoliiton saldattoin da partizuanoin (kuduat kuoldih v. 1941 – 1944 voinan aigua) kalmu.
Täs on poštu. Petroskoispäi tänne tulou ”Meteor”.
Histourii.
Kyläs enne oli höyrylaivupristani.
Vuvven 1877 algajen se oli Suurlahten voulostin keskuksennu.
Opastundu.
Kyläs on Suurlahten keskiškola, lapsienpäivykodi. Ruadau Suurlahten kirjasto.

Suvenlammas:
Suvenlammas ("Gallinago gallinago") on kurmoiloin heimoh kuului lindu.
Kogo da nägö.
Piduhus: 23-28 cm<br>
Siibien agjuväli: 39-45 cm<br>
Paino: 78-105 g

Suvi-Amerikku:
Suvi-Amerikku (, port. "América do Sul", ) on Amerikan suvimanner, kudai sujoittuu muan päivänlasku- da suvipuoliškos da vie vähän pohjazes puoliškos. Päivänlaskus on Tyynimeri, päivännouzus on Atlantien valdumeri, pohjazes on Karibian meri, kudai on luonnonraja kahten Amieriekan välis. Manderen luodehes on Panuaman kannas, kudai yhtistäy Suvi- da Pohjas-Amerikkua.
Suvi-Amerikkah liitetäh erilazet suaret, kuduat kuulutah manderen mualoih. Karibian meren suaret kuulutah Pohjas-Amerikkah.
Manderen pinduala on 17,8 milj. km² (4. kohtu manderien keskes), rahvahan lugumiäry on 387 489 196 (v. 2011) hengie (4. kohtu manderien keskes).
Nimen alguperä.
Sana ”Amerika” tämän manderen nimes enzikerran käytti Martin Val’dzem’uller. Häi merkičči omal kartal Amerigo Vespučči –nimen latinan variantan. Amerigo Vespučči enzikerran dumaičči, gu muat, kudamat löydi Hristofor Kolumb, ei kuuluta Indieh, a ollah Uuzi Mua, kuduadu jevrouppalazet enne ei tietty.
Muantiedo.
Muanpindu.
Muanpinnan mugah Suvi-Amerikkua voi jagua Mägi-Päivänlaskuh da Tazango-Päivännouzuh.
Manderen keskikorgevus on 580 metrii. Pitkin päivänlaskualovehtu on Andat-mägijono. Manderen pohjazes on Gvianskoin ylätazango, päivännouzus on Brazilien ylätazango, niilöin keskes on Amazonskoi alango. Päivännouzuh Andat-mägilöispäi ollah alangot.

Suvi Afriekku:
Suvi Afriekku libo Suvi-Afriekan tazavaldu on valdivo Suvi-Afriekas. Se sijaiččou Afrikan manderen suviozas. Suvi-Afriekku rajoittuu Namibienke, Botsvananke, Zimbabvenke, Mozambikan da Svazimuanke. Suvi-Afriekas sijaiččou Lesoton ankluavu. Piälinnu on Pretoria. Muan pinduala on 1 219 912  km²  . Rahvahan lugumiäry on 48 810 427 hengie. Virrallizet kielet ollah afrikaans, anglien kieli, zulu, xhosa, swazi, ndebele, suvisotho, pohjoissotho, tsonga, tswana da venda.

Suvi Korea:
Korean tazavaldu libo Korea (ei verallizesti Suvi-Korea) on valdivo Päivännouzu-Azies. Se sijaiččou Korean niemimual. Päivänlaskus Korean tazavaldu rajoittuu Keldazen merenke, päivännouzus Japounien merenke, suves Korean salmenke da Päivännouzu-Kitain merenke. Korea on 3000 suarilois. Suurin suari on Čedžudo. Muan pinduala on 100 210 km². Rahvahan lugumiäry on 51 413 925 hengie. Piälinnu on Seul.

Suvi Sudan:
Suvi Sudan, virrallizesti Suvi-Sudanan tazavaldu on valdivo Afriekas. Päivännouzus se rajoittuu Efiopienke, suves Kenienke, Ugandanke, Kongonke, päivänlaskus Keski-Afriekan Tazavaldanke, pohjazes Sudananke. Suvi-Sudanan piälinnu on Džube. Virralline kieli on anglien kieli. Muan pinduala on 644 329 km². Rahvahan lugumiäry on 12 340 000 hengie.

Suvisaamen kieli:
Suvisaamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Svazimua:
Svazimua libo Svazimuan kuningaskundu on valdivo Suvi-Afriekas. Suves, liidehes, päivänlaskus da pohjazes se rajoittuu Suvi-Afriekanke, päivännouzus Mozambikanke. Virralizet ollah anglien kieli da svati. Virralline piälinnu on Mbabane, kunigas- da parluamentupiälinnu on Lobamba. Muan pinduala on 17 363 km². Rahvahan lugumiäry on 1 185 000 hengie.

Svuad'bu:
Svuad'bu on pruazniekku, kudai pietäh kirjoihmenendän lujittamizekse libo sen kunnivokse. Svuad'bah liittyjät tavat vaihtellah äijän eri kul'tuuroin välil. Yhtelläh enimis kul'tuurois on tavannu, ku andilas mugai ženihy šuorivutah tavanmugastu parembih sobih, da gostile on varustettu äijän hyviä syömisty. Svuad'bugost'ua voibi olla ylen äijy, yhtelläh tavan mugah vähimyölleh andilahan da ženihän lähisugu.
Eri uskondolois on omaluaduzet svuad'buperindöt, no uskondolois on sežo äijän kanzallistu vaihteluu. Eriuskolazien välizes svuad'bas voibi olla tabua mollembien oman uskondon svuad'buperindölöis. Erähis kul'tuurois svuad'bah libo kirjoihmenendäh ei liity nimittustu uskondollistu ritualua, erähis kul'tuurois ei pietä ni svuad'bua. Ezimerkikse Pohjas-Amerikan eskimot ei pietä svuad'bua, ga andilas vaiku muutti ženihän kodih.
Karjalaine svuad'bu.
Karjalazeh svuad'buperindöh kuuluu mm. itkut. Net oldih oza andilahan koispäi da perehespäi lähtendyritualua, kudai valmisti andilahan siirdymisty uudeh azemah da liittymisty uudeh suguh. Karjalazeh svuad'bah da svuad'buperindölöih näh on luajittu vuvvennu 1921 fil'mu Suojärven Kuikkaniemes. 

Sygyzy:
Sygyzy on yksi nelläs vuvvenaijas. Muut ollah talvi, kevät da kezä. Sygyzy tulou kerras kezän jälles. Sygyzyn kuut ollah syvyskuu, ligakuu da kylmykuu.

Syksyn sävel (pajo):
Syksyn sävel on Juice Leskizen kirjutettu da säveldetty pajo vuvvel 1975. Se on yksi Juicen suurimii hittilöi da Suomen kaikkii suozitumbii ”tulirob'logituarupajoloi”. Tekstu algau sanoil: "Katu täyttyy askelista" / "Elämä on kuolemista."
Juice ei nikonzu ozallistunuh pajol suomelazeh Syksyn sävel -kilbah, ga pajon nimi on kui protestu kilbua vastah. Sanotah buito Juice olis sanonuh, ku ”Marilyn” ei menestynyh sit kilvas, što häi luadiu sit omassah Syksyn sävelen.
”Syksyn sävel” ilmestyi enzimäizen kerran singlenny vuvvennu 1975, b-puolenke ’’Vaimoni on Frankenstein”. Singlen piästi ilmah Love Records.
Vuvvennu 1981 ”Syksyn sävel” jullattih Juice Leskinen Slaman ozutettunnu Tuuliajolla-gastrolin liveal'bomal "Tuuliajolla (eli ballaadeja Saimaalta)". Sen ollah pajatettu diskalle dai äijät toizet pajattajat, kui Tapani Kansa. ”Syksyn sävel” on ližäkse piästetty ilmah monis školoin muuzikkukirjois. 

Syvyskuu:
Syvyskuu on vuvven yheksäs kuu. Sidä enne on elokuu da sen jälles tulou ligakuu.

Syömine:
Syömine (mon. syömizet) on moine aineh, kudamua ristikanzu syöy da käyttäy energien suamizeh.
Tuotando.
Syömizii suajah vil'l'as, keriändäl, mečästämäl da kazvattamal žiivattoi. Syvvä voibi žiivattoloin lihua, maiduo, jäiččiä, metty, muarjua, gribua da toizii einehii. Tavan mugah elättilöi, kudamii rahvas kazvattau syödäväkse, kučutah žiivatoikse. Syömizien tuotando on muailman suurin da tulokkahin tevolližuonala.
Valmistus.
Syömizienvalmistus on syömizen valmistamistu erilazis einehis. Syömizienvalmistuksen erilazien tavoin tarkoituksennu on parandua einehien maguu, helpottua syömizien sulattamistu da niilöin säilyttämisty.

Sähkötehniekku:
Sähkötehniekku on sähkyö da sähkömagnietismua hyövyndäi da tutkii tehniekanšuaru. Sähkötehniekku on sežo tevollizuonala. Tänäpäi sähkötehniekku on jagavunnuhes monih tevollizuon-, tiijon- da tehniekanaloih da on merkittäi šeikku nygyaigazes tevollizes yhteskunnas.

Sändäm:
Sändäm () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu lammen rannal.
Kyläs on voinal (1941 – 1944) tapettuloile saldattoile histourien mustomerkit.
Vie täs on Sändämän naizien manasteri (ven. Сяндемский Успенский женский монастырь).

Säpsy:
Säpsy on pos’olku Karjalan tazavallas Priäžän kanzallizes piiris D’essoilan kyläkunnas.
Se sijoittuu Siämärven päivännouzurannal, Säpsän jovenladvas.
V. 2010 täs rakendettih časounu (Часовня Василия Великого).
Säpsän rahvahan lugumiäry.
V. 1989 Säpsäs eli 755 hengie, v. 2002 – 527 hengie.

Säveldäi:
Säveldäi libo kompoziittoru on ristikanzu, kudai luadiu muuzikkua. Tavan mugah säveldäi kirjuttau omassah muuzikuallizet kompozitsiet mustoh nuottukirjutuksel.

T'ul'pan:
T'ul'pan (lat. Túlipa) on monivuodehine liiliirovun heinylaukkukazvi, nygöi on enämbi 80 lajii t'ul'panua. Enämbi kaikkie t'ul'panua on Pohjazen Iranan, Pamiro-Alain sego T'an'-Šan'an vuarois. 10-15 miljonan vuvven aigah t'ul'panat on levitty Ispaniedu, Marokkuo (päivänlaskupuoles), Baikal-alovehtu (päivännouzupuoles) da Siinain niemimuadu myö (suves).
Pohjazes meččyt'ul'panat kazvetah Šotlandies sego Skandinuavien suvirannikol.
Kai t'ul'panat voijah kazvua vuoru-, steppi- da hiekkumualois, kus on räkki, kuivu kezä, kylmy talvi sego lyhyt, lämmin da kostei kevät. T'ul'panan siemen kazvau kukindassah 3-7 vuvven aigah. Uvvet t'ul'panlaukat kazvetah joga vuottu (eroituksekse narcisoispäi). Keviäl t'ul'pan kukkiu, andau uuzii kukkii, a kukkinuh laukku kuolou. Kezäl (erähät t'ul'panlajit – talvelgi) laukun sydämes roih tulien vuvven kukku. Sygyzyl laukku työndäy juuret.
XVII. vuozisuan allus tässäh t'ul'panoi kazvatetah da myvväh Gollandies. Vuozinnu 2013-2014 t'ul'panoi oli jo läs 1800 lajii.

Tadžikistuanu:
Tadžikistuanu libo Tadžikistuanan tazavaldu on valdivo Keski-Azies, endine Nevvostoliiton Tadžikistuanan sosialistine nevvostovaldivo. Se sijaiččou Pamiran vuarois. Tadžikistuanu on syväinmuavaldivo. Pindualan mugah Tadžikistuanu on pienin valdivo Keski-Azies. Muan pinduala on 142 000 km². Päivänlaskus da luodehes Tadžikistuanu rajoittuu Uzbekistuananke, pohjazes Kirgizienke, päivännouzus Kitainke, suves Afganistuananke. Piälinnu on Dušanbe. Rahvahan lugumiäry on 8 547 400 hengie.

Tahtahal:
Tahtahal () on Karjalan tazavallan Anuksen kanzallizen piirin kylä, kudai kuuluu Anuksen linnukundah.
Se sijoittuu Anuksenjoven rannal.

Taido Kirjalližusluvettelo:
Dubalov, N. Anusrandaine : pajokogomus / Karjalan Tazavallan kul`tuuruministerstvu ; Karjalan Rahvahan liitto ; L. F. Markianova [ym.]. - Petroskoi, 1995.
Oletteko käyneet Kontokissa? : Vienan piirileikkejä, lauluja ja tansseja / koonnut J. Vatanen. – Petroskoi : Arhippa Perttusen kulttuurisäätiö, 1996.
Muhorova,O. L`ošan päivy : pajozet pikkarazile lapsile / Ol`ga Muhorova, Irina Semakova. – Petroskoi : Periodika, 2011.
Pällinen, V. Kalevan kehto : laulukokoelma. - Petroskoi, 1996.
Saveljev, A. Meijan pajo : runo- da pajokogomus. - Petroskoi, 1998.
Turu-turu-tuššii... – Petroskoi : Periodika, 2005.
Vieljärven mäil : / pajokogomuksen kerännüh Emma Jolina ; Karjalan rahvahan liitto. – Petroskoi, 2003.
Virret karjelaziin kielellä / Оblastnoi kareljskoi naučno-metodičeskoi kabinetta. – Lihosljvlja, 1936.
Карельскойт ванханайгайзет рахвахат пает : Сборникка 1. / Карелиян научно-исследовательской культуран институтта ; сост. Ф, С. Титкова, К. Ф. Степпиева. –Петрозаводск : Каргосиздат, 1939.

Taj Mahal:
Tadž Mahal (hindikse ताज महल, urdukse تاج محل) on mauzolei, kudai sijaiččou Agras Uttar Pradešan ozavaldivos Indies. On nostettu Suurmongouloin valdukunnan halliččii Šah Džahanan käskyn mugah mustokse synnytykses kuolluole mučoile Mumtaz Mahalale. Šah Džahan on sežo pandu mauzoleih mučoin vierele. Valgies mramoras luajitun mauzolein ližäkse arhitektuurukogonažuoh kuuluu puusto, veräi, mečet’, gost’ukodi. Mauzolei on čomendettu arvokivil da kalligruafiel.
Tadž Mahalua pietäh nygöi indoisluamilazen arhitektuuran suurimannu suavutuksennu. Čomuon periä se on nimitetty Unescon muailmanperindöobjektakse.
Mauzolei allettih nostua vuonnu 1632 da lopiettih vuonnu 1653. Sen nosti 20 000 neruo da muasterii. Srojimisty ohjai arhitektoroin nevvosto, kuduah kuultih Dešenov Anu, Makramat Hana da Ustad Ahmad Lahauri. Piäarhitektorannu pietäh Lahaurie, ga toizen versien mugah piäarhitiektorannu oli Isa Muhammed Efendi.
Kirvesmiehii tuodih ruadomuale kogo Suurmongouloin valdukunnan alovehel sego Keski-Aazies da Iranas. Tadž Mahal on nostettu enne muudu valgies mramoras, ga sih on käytetty ližakse 22 kallistu kiviluaduu. Rakendusaineh tuodih eri puolilpäi Indie da Keski-Aaziedu tuhanden slonan selläs. Valgiedu mramorua tuodih Makranas, Radžasthanas, ruskiedu hiekkukivie Fatehpur Sikiris, jašmua Pundžabas, nefritua Kitais, safirua Sri Lankas, hiildy Arabies da almuazoi Pannas.

Talkun:
Talkun on vil’l’usyömine, kuduadu luajittih Karjalas tavan mugah kagras, ga pohjazes sidä luajittih ozrasgi. Jyvät keitettih da kuivattih päčis, sit net jauhottih käzikivel libo jauhotettih mel’l’ičäl. Talkunjauhoh ližättih hiilavua vetty da vähäine suolua, sit rodih sagei pudro. Talkun tulou ven’an sanas толокно; ven’an kieleh se on omaksuttu suves eläjis nomadikanzois. Talkun on olluh vie evässyömizenny, konzu miehet oldih mečästämäs. Jauhot oli helpo ottua keräle da niilöin segah pidi ližätä vaigu hiilavua vetty.
Kirjalližuttu.
Vilho Jyrinoja 1965: Akonlahden arkea ja juhlaa. Kansanelämän kuvauksia 2. SKS: Helsinki.<br>
Ilmari Manninen 1932: Karjalaisesta ruokataloudesta. – Karjalan kirja (toim. Iivo Härkönen). WSOY: Porvoo.<br>
Roza Nikolskaja 1990: Karjalainen keittiö. Pohjoinen: Oulu. (Karelskaja kuhna,1986)<br>
Aino Lampinen 1953, 2. p. 1978: Karjalainen keittokirja. Maakunnallisia ruokia ja niiden valmistustapoja. Karjalaisen Kulttuurin Edistämissäätiö: Joensuu.<br>
Pirkko Sallinen-Gimpl 2000, 2. p. 2009: Karjalainen keittokirja. Tammi: Helsinki.<br>
Pertti Virtaranta 1958: Vienan kansa muistelee. WSOY: Porvoo.<br>

Talvi:
Talvi on yksi nelläs vuvvenaijas. Muut ollah kevät, kezä da sygyzy. Talvi tulou kerras sygyzyn jälles. Talven kuut ollah talvikuu, pakkaskuu da tuhukuu.

Talvikuu:
Talvikuu on vuvven kahtestostu da jälgimäine kuu. Sidä enne on kylmykuu da sen jälles tulou pakkaskuu.

Talvioja:
Talvioja (, , ) on Karjalan tazavallan Karhumäin piirin kylä. Se on Talviojan kyläkunnan haldivolline keskus.
Se sijoittuu 79 kilometrin piäs liideheh Karhumäispäi, Oniegujärven Poventsan lahten liidehrannal, 50 kilometrin piäs koillizeh Kižispäi.
Kyläs ruadau sovhouzu ”Tolvuiski”, škola, lapsienpäivykodi, ambulatourii, Ven’an poštu, Kul’tuurukodi, XIX vuozisuan toizen puolen arhitektuuran mustomerki – kirikkö ().
Valgamoloi ei ole. Kyläs on Nevvostoliiton saldattoin (kuduat kuoldih v. 1941 – 1944 Nevvostoliiton da Suomen välizen voinan aigua) kalmu.
7 kilometrin piäs kyläspäi, Palijan suarel, on manasteri (). Se on ylen vahnu da kuulužu manasteri Oniegujärven rannikol.
Histourii.
Kylä muanitah enzimäzen kerran vuonnu 1375.
Vuonnu 1601 Talviojah karkoitettih Inokin’a Marfa – enzimäzen ven’alazen suarin muamo (Romanovoin polvespäi). Lähäl kyliä on silmykaivo ”Tsatitsin kl’uč”.
Talviojas oli rodinuh Zosima Solovetski – Solovetskoin manasterin perustai, Ven’an kirikön pyhä.
Histourien mustomerkit.
Kyläs on Nevvostoliiton saldattoin da partizuanoin (kuduat kuoldih v. 1941 – 1944 voinan aigua) kalmu.
Talviojan tuulimelliččy tuodih Kižin muzeih.

Tamara Ščerbakova:
Tamara Vasiljevna Ščerbakova (; Tuuksan kylä, Anuksen aloveh, Ven’a) on karjalankieline kirjuttai, runoilii.
Eloskerdu.
Tamara Ščerbakova on roinnuhes 4. tuhukuudu vuvvennu 1944 Anuksen alovehen Tuuksen kyläs suures karjalazes perehes. Häi loppi Karjalan pedagougizen instituutan. Instituutan jälles Tamara Vasiljevna tuli opastajakse školah, da algoi ruadua Sändämän školas. Häi ruadoi opastajannu 44 vuottu. Opasti matematiekkua, ven’an da karjalan kieldy. Juuri nämmil vuozil jatkoi kerdomiksien da runoloin kirjuttamistu karjalan kielel. Hänen lapset voidih hyvin paista, lugie runoloi da kerdomuksii karjalan kielel. Kaksi vuottu Tamara Vasiljevna lapsienke viettih karjalan kielen urokkoi Karjalan TV:n ohjelmois. Sidä puaksuh mustellah vahnembat rahvas da kerrotah kui mustoiteltih muaman kieldy, ku se oli puolelleh unohtettu.
Luomisruado.
Tamara Ščerbakovan kerdomuksien piäaihiennu ollah lapset, luondo, elätit da kylän elaigu. Sežo Tamara Vasiljevnal on kerdomuksii aiguizihgi niškoi. Häi on kiändänyh Mihail Prišvinan Päiväzen aittu -kerdomuksen. Ščerbakovan kerdomuksii da runoloi lapsile algoi ilmestyö lehdistös 1990-luvun puolivälis. Vuozinnu 1996-2004 Oma mua -lehti piästi ilmoih 18 kerdomustu. Ščerbakovan tuoteh on ilmestynyh Kipinä -žurnualasgi. Ščerbakovan enzimäine kniigu on "Pajun kukkazet -keviän viestit" (1999). Vuvennu 2002 ilmestyi kniigu "Malittusana" karjalan livvin murdehel. Ščerbakovan tuotehtu ilmestyi karjalankielizen kirjalližuon antalougies.
Vuvvennu 2014 Ščerbakova sai Brendojevan palkindon Brendojevan festivualis.

Tammi:
Tammi libo duubu () on puu.
Kogo da nägö.
Kazvomuodo da korgevus: Puu. 10-20 m.

Tampere:
Tampere (ruots. "Tammerfors") on Suomen linnu. Sie eläy läs 209 236 eläjiä (31.10.2008). Tampere sijaiččou kahten järven, Näsijärven da Pyhäjärven välis. Järvilöi yhtistäy linnan läpi Pyhäjärveh laskii Tammerkoski. Tampereen pinduala on 689,59 neliökilometrii.
Linnan perusti Ruočin korol Kustaa III vuvvennu 1779.

Tansi:
Tansi on taidehmuodo, kuduas ristikanzu liikuttau omua rungua, tavan mugah muuzikan ritman mugah tuottajen estietiekallistu vaikutustu, huvikse, sotsiuallizennu toimindannu libo muiten ozuttau midatahto omal tansil. Tansii voi nähtä sežo uskondollizis da toizis hengellizis ritualois. Toizet uskondollizet joukot pietäh omas puoles tansii riähkänny.
Tansi voibi olla sego edukädeh miärättylöin askelien tansimistu libo ihan improvizoidu liikkumine, puaksuh muuzikan ritmah. Askelkuvat puaksuh liitytäh tavanomazih tansiloih gu val'si, foxtrot da poloneezu. Tansi voibi olla taidehezitys, silloi sen horeogruafii on puaksuh tarkah miärätty. Toizes puoles tansi voibi olla ihan kogonah improvizatsii. Tansin elementoi käytetäh ezimerkikse teatran, tsirkan da toizien performansoin ezityksis.

Tanzanii:
Tanzanii libo Tanzanien yhtistynnyh tazavaldu on valdivo Päivännouzu-Afriekas. Pohjazes se rajoittuu Kenienke da Ugandanke, päivänlaskus Ruandanke, Burundinke da Kongonke, suves Zambienke, Malavinke da Mozambikanke. Päivännouzus valdivo rajoittuu Indien valdumerenke. Piälinnut ollah Dodoma da Salam. Muan pinduala on 945 203 km². Rahvahan lugumiäry on 48 261 942 hengie. Virrallizet kielet ollah suahili da anglien kieli.

Tavi:
Tavi ("Anas crecca") on sorzien heimoh kuului lindu.
Muut nimet.
Siämärves tavii on kučuttu sežo nimel kräkyšši.
Kogo da nägö.
Piduhus: 34-38 cm<br>
Siibien agjuväli: 53-59 cm<br>
Paino: 270-330 g

Taččal:
Taččal () on Karjalan tazavallan Anuksen kanzallizen piirin kylä, kudai kuuluu Anuksen linnukundah.
Se sijoittuu Anuksenjoven rannal.
Kyläs on histourien mustomerki – tienviereine puuristu (XIX vuozisada).

Teatru:
Teatru on ezittäjän taidehen muodo, kuduas ozuttelijat näytelläh rahvahan ies paginua, muuzikkua, tansii, liikkehii da viippavuksii käyttäjen. Tavan mugah kerrondan ližäkse teatral on eri muodoloi, nengomii kui ouperu, operettu, balettu, pantomiimu, kiinalaine ouperu da kabuki. Teatruezityksii puaksuh ozutetah teatrurakendukses, kudai on niih niškoi suunniteltu da rakendettu.

Tedjärvi:
Tedjärvi () on Suvi-Karjalan järvi, kudai sijoittuu Kondupohjan piiris.
Järven pinduala on 24,3 km², piduhus – 19 km, levevys – 2,1 km, randuviivan piduhus – 50,4 km. Sen keskisyvys on 9,9 m, syvin kohtu on 25 m.
Se on pitky järvi, kudai leviey luodehespäi liideheh. Järves on 9 suardu. Järven kauti virduau Ližmu-jogi. Rannat ollah korgieloi. Järves löydyy riäpöidy, särgii, ahvendu, haugii, lahnua, siigua, matikkua da kiiškoidu.

Tedjärvi (pos'olku):
Tedjärvi () on Karjalan tazavallan Kondupohjan piirin pos’olku, Tedjärven kyläkunnan haldivolline keskus.
Se sijoittuu 30 kilometrin piäs Kondupohjaspäi, 2 kilometrin piäs samannimizes järvespäi.
Se rakendettih 1960-luvul meččypunktoin ruadajih niškoi.
Täs ruadau škola, lapsienpäivykodi, feršalipunktu, mečänhoidoala, kalazavodu.
Tedjärven rahvahan lugumiäry.
Vuvvennu 1905 täs eli 123 hengie.
Vuvvennu 1989 pos’olkas eli 735 hengie.

Tedri:
Tedri on keskisuuruine lindu. Ižätedret voijah painua 1,5 kiluo, niilöin rungan piduhus sit on läs 60 sentii. Emätedret ollah vähästy pienembi. Ižä- da emätedret erotahgi värin puoles. Ižätedren sullat ollah mustat, emätedren – ruspakonkirjavat. Karjalas tedrie on kaikkiel, yhtelläh suvipuoles niidy on enämbi. 
Syöndy.
Talvel tedri syöy koivun, pajun da lepän urvua da lehtenkandua. Lumettomannu aijannu se rubieu syömäh muarjutuhjoloin lehtii da andimii, eriluaduzii siemenii da vezoi. Kui toizil kanalinduloil, tedrel pidäy olla mahas kvartsukivyzii. Net avvutetah linnule kovien syömizien suluandas. Sendäh tedri alalleh lainuou nämmii kivyzii. 
Kiimuaigu.
Keviäl tedret kiimuijah. Kiiman aigah kuuluu omaluaduine ižätedrilöin kukerdandu. Kiimuaigu loppuu oraskuun lopus. Tedri haudou 5-13 jäiččiä, enimyölleh 8. Havvondu kedtäy läs kolmie nedälii. Poigazet roitah kezäkuun toizel puoliškol libo heinykuun allus. 
Lugu Karjalas.
Tedriloin luguh vaikuttau meččuičendu kiiman aigua, pahat siät poigazien havvonduaigah da pedoelätit. 
Tedri on kallis mečästyslindu. Virrallizien tiedoloin mugah Karjalas vuvvennu 2014 oli 500 tuhattu tedrie. 

Tehniekku:
Tehniekku tarkoittau metoudoi, kudamil ristikanzu vaikuttau omassah ymbäristöh da käyttäy sidä omassah hyväkse. Sit muvvos kui tehniekkua on opastettu 1800-luvun lopul algajen, tehniekku tarkoittau luonnon mahtollizuksien hyövyndämisty, semmite ainehellizien tuottehien valmistamistu da käyttyö luonnontiijon todevutandoih pohjuajien keinoloin vuoh. Sanua tehniekku käytetäh dai erilazis metoudois, ruandu- libo suavutandutavois da -nerolois ezimerkikse korgevushypyn tehniekku.
Rakendukset, konehet da vehkehet evustetah tehniekan tuloksii, kudamat ollah parannettu rahvahan hyvinvoindua.
Tehniekku-sanan alguperä on muinasgretsieläzes sanas τέχνη (tekhne), kudai tarkoitti neruo libo todevuttajua tieduo.

Tehnuselgy:
Tehnuselgy () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Tehnusellänjärven suvirannal.

Telefon:
Telefon on sähköhine iänensiirdovehkeh, kudaman vuoh kaksi libo enämbi ristikanzua voibi paista toine toizenke rippumattah sit, kui loitton toine toizes hyö ollah. 

Telkky:
Telkky ("Bucephala clangula") on telkkien suguh da sorzien heimoh kuului lindu.
Karjalankielizet nimet.
Täs artikkelis käytetty nimi "telkky" (libo tölkky, telkku) tunnetah karjalan paginluadulois vähimikse Siämärves da Suistamol. Tavallizembi nimi on sotku (libo sotka, šotka), a se on probliemalline sendäh, ku nimi voibi tarkoittua sežo sotkien ("Aythya") suguh kuulujii linduloi. Telkky sen sijah kuuluu telkkien ("Bucephala") suguh. Korbiselläs da Rebolas linduu on lizäkse kučuttu nimel kerkkä, a nimi ei ole yhtenkerdaine, ku Puadenel "kerkkäšorža" tarkoittaugi šulkku-uikkuu ("Podiceps cristatus").
Kogo da nägö.
Piduhus: 40-48 cm<br>
Siibien agjuväli: 62-77 cm<br>
Paino: 0,5-1,1 kg

Telkät:
Telkät () on sorzien heimoh kuului lindusugu.
Luavut.
Suguh kuuluu kolme luaduu:
Aloveh.
Ainavo Suomen luonnos eläi telkkyluadu on telkky (). Amerikantelkky peziy Pohjas-Amerikas da Islandies. Muijal Jevroupas se on ylen harvinaine gost'u. Pikkutelkky peziy Pohjas-Amerikan pohjazimis vuittilois da segi yöksyy Jevrouppah vai harvah. Sidä kazvatetah ykskai tarhois, kudamis karkonnuzii linduloi voibi tavata toiči Suomesgi.

Tennissu:
Tennissu on sportulaji, kuduadu kižatah kaksi kižuajua libo kaksi joukkuo. Kilbailijoin tavoiteh on lykätä miäčyn toizen joukon puolele muga, gu vastustai ei voi vastustua miäčyn iškendiä. Pidäy, gu miäččy koskou vastustajan kortan puoldu yhten kerran. Miäččyy lykätäh mailua käyttäjen.
Nygyaigazel tennisal on virralline nimi – laun-tennissu ( - nurmikko). Real-tennissu on vahnembi nimi, sidä kižatah umbinazes pertis da toizel tennissukortal. Tennissu on yksi Olimpiadukižoin sportulajilois.
Tennissukortu.
Tennissah kižatah kohtikulmikon muvvos šuoriel kentäl - kortal, kudual on erilazet viivat. Kortan keskikohtas on verko, kudai menöy pitkin kogo kortua. Verko jagau kortan kahtekse tazaizekse puolekse. Tennissukortu on 23,77 metrii piduhuttu da 8,23 metrii levevytty (kahtele kižuajule) libo 10,97 metrii (kahtele joukole). Pitkin lyhyzii puolii olijat viivat kučutah tagaviivoikse, pitkin pitkii puolii – bokkuviivoikse. Viivoin tagua on ližätila kižuajoin liikkumizeh niškoi. Kortal sežo miärätäh alovehet, kudamilpäi lykätäh miäččyy. Net miärätäh tagaviivoin da verkon parallelizien viivoin avul.

Teolougii:
Teolougii (grec. θεολογία "teologia") on tiijonala, kudai tutkiu eri uskondoloi. Se oppiu sellittiä ristikanzoin uskondolližuoh liittyjii ilmivölöi gumanistizil da yhteiskundutiijollizil tutkimusmetodoil.

Thaimua:
Thaimua libo Thaimuan kunigaskundu, vuodessah 1939 da vuozinnu 1945-1948 Siam on Liideh-Azies. Se sijaiččou Indokitain niemimuan lounuas da Malakan niemimuan pohjoisozas. Päivännouzus Thaimua rajoittuu Kambodžanke da Laosanke, päivänlaskus Mjanmaranke, suves Malaizienke. Thai-nimi tarkoittau vällysty. Piälinnu on Bangkok. Muan pinduala on 514 000 km². Thaimuan rahvahan lugumiäry on 70 498 494 hengie.

The Beatles:
The Beatles oli vuvvennu 1960 perustettu da vuvvennu 1970 loppienuh britannielaine rock-joukkoveh. Joukkovehes nägyi enzimästy kerdua rock- da popbändilöin tärgevimät faktorat samanaigazesti. Bändin jäzenet säveldettih muuzikkua iče da sežo ozuteldih sego stuudies sego laval. Joukkovehes ei olluh tavanmugastu tiähtisolistua, ga joukkovehtu seurattih kogonažuonnu hosgi eri jäzenil oli ihailujua. The Beatlesan jäzenet oldih liverpoolalazet John Lennon (gituaru, huulisoitto, koskettimet da pajo), Paul McCartney (basso, gituaru da koskettimet da pajo), George Harrison (soulogituaru, sitar da pajo) da Ringo Starr (oigiel nimel Richard Starkey, lyöndysoittimet da pajo). 

Thomas Edison:
Thomas Alva Edison (11. tuhukuudu 1847 Milan, Ohio – 18. ligakuudu 1931 West Orange, New Jersey) oli yhtysvaldulaine keksii da biznesmies. Hän oli omassah aijan produktivnoiloimbii keksijöi da hänen nimis oli 1093 patentua.
Edisonoin ezi-tuatat, Hollandien Edesonat, tuldih New Jerseyh vuvvennu 1730.

Tiedoiniekan hattu:
Tiedoiniekan hattu (, ruots. "Trollkarlens hatt") on Tove Janssonin kirjuttama Muumi-kniigu. Ruočikse kirjutettu alguperäine tevos piästettih ilmah vuvvennu 1948. Suomekse tevos kiännettih vuvvennu 1956 da karjalakse 2009. Karjalakse tevoksen on kiändänyh Natalja Sinitskaja.
Teemas muijal.
YLE / Elävä arkisto: Muumilaakson tarinoita: Taikurin hattu

Tiedokoneh:
Tiedokoneh on laiteh, kudai käzittelöy noumeri-lougiestu tieduo oman ohjelman mugah. Tiedokonehel tarkoitetah tavan mugah yleiskäyttöhisty laitehtu, kudai on tarkoitettu monenlazien tiedoloinkäzittelytoimindoloin suorittamizeh. Vie ezimerkikse pristavkat da matkutelefonat ollah oman perustan mugah tiedokonehii, vaigu erikozen käyttötarkoituksen täh niilöi moizikse ei kučuta.
Tiedokonehen toimindu.
Matematiikan professoru Charles Babbage kehitti jo 1800-luvul mehuanizen tiedokonehen nimel Analyyttine koneh. Yksi tundiettulois tietokonehen matemattiezis mallilois on Turingin koneh, kuduan kehitti englantilaine matematiekku Alan Turing. Tiedoloinkäzittelyn ekvivalensien periuattehen mugah kai tiedokonehet voijah suorittua samat tehtävät, gu vai käytös on riittävästi tallendustilua da aigua. Nygyaigazet yleistiedokonehet perustutah elektroniekkah da John von Neumannan mallin mugazeh rakendeheh da Turingan tiedokonehes kirjutetah vai tiedoloinkäzittelyteorien oppikniigois. Suurimas ozas tiedokonehis on käytös John von Neumannin malli, kuduas kui ohjelmu mugagi sidä käzittelii tiedo ollah samah tiedokoneheh tallendettuu datua.
Tiedokonehen toimindua ohjuau suoritin libo processoru, kudai ellendäy konehkielizii käskylöi da ohjuau niilöin mugah tiedokonehen eri toimindoloi. Suoritin suorittau ohjelmua lugemal peräkkäzii muistopaikoi alovehel, kuduah ohjelmukoudu on tallendettu, da käzittelemäl bittujonot konehkielizikse käskylöikse.
Suorittimien ližäkse tiedokonehes on tavan mugah toizii piirilöi, kuduat suoritetah erikozii tiedoloinkäzittelytehtävii da annetah välliä varzinazile suorittimile. Ezimerkikse:
Tiedokonehen arhitektuuru.
1. Skanneru <br>
2. Keskussuoritin<br>
3. Keskusmuisto<br>
4. Levendyskortit (näytönohjain, iänikortti)<br>
5. Virdulähteh<br>
6. Optine azemu<br>
7. Kiindolevy<br>
8. Emolevy<br>
9. Kaiuttimet<br>
10. Näyttöpiäteh<br>
11. Käyttöjärjestelmy<br>
12. Sovellusohjelmisto<br>
13. Näppäimistö<br>
14. Hiiri<br>
15. Ulgoine kiindolevy<br>
16. Tulostin

Tiedotehniekku:
Tiedotehniekku tarkoittau tiedokonehien da digitualizen tiedoliikendehen vuoh luajittuu tiedoloin edituičendua, siirduo, tallendustu da eččuo. Käytetäh sežo nimie IT ("informatsiitehnolougii", angliekse "information technology").
Tiedokonehtehniekku algoi 1880-luvul loukkokartilois da loukkokartikonehis. Enzimäine sovellus oli Yhtysvaldoin vuvven 1890 rahvahanlugu. 1940-luvul kehitettih piättelylöi da čotaičendoi luadijii konehii. Konehet oldih suuret, tavan mugah kai pertin kogohizet. Tiedotehniekan histourii ongi tiedokonehien histouriedu.

Tihveri:
Tihveri () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Tihverinjoven rannal lähäl Tihverinjärveä.
Tihverin rahvahan lugumiäry.
Vuonnu 1905 kyläs eli 72 hengie.

Tiikši:
Tiikši () on pos'olku Mujejärven piiris Karjalan tazavallas Ven'al.
Se kuuluu Liedmajärven kyläkundah.
Nygyine pos’olku ruvettih rakendamah 1930-luvul.
Pos’olkas 2000-luvun allus rakendettih časounu. Tiä ruadau feršalipunktu, kul’tuurutaloi, kirjasto, poštu, leibypastamo, škola, lapsienpäivykodi, mečänhoidoala, torputalovuslaitos, 6 laukkua.

Tiurula:
Tiurula on Karjalan tazavallan Lahdenpohjan piirin Hiitolan kyläkunnan pos’olku.
Se sijoittuu Luadogan luodehozas lahten rannal.

Tiähtitiedo:
Tiähtitiedo libo astronoumii on luonnontiedo, kudai tutkiu muailmankaikkevuttu da sen kohtehii, ilmivölöi sego kehitysty. Tiähtitiijon tutkimusaloveheh kuuluu kai muakerän da sen ilmakehän ulgopuolel olii da sežo Mua yhtenny planietannu. Tiähtitiedo pohjahes enimyölleh fiiziekkah, no sit käytetäh hyväkse toiziigi tiijonaloi biolougies hiimieh.

Togo:
Togo libo Togon tazavaldu on valdivo Päivänlasku-Afrikas. Se sijaiččou Gvinean lahten rannikos. Päivänlaskus se rajoittuu Gananke, päivännouzus Beninanke, pohjazes Burkina-Fasonke. Piälinnu on Lome. Virralline kieli on frantsien kieli. Piälinnu on Lome. Muan pinduala on 56 785 km². Rahvahan lugumiäry on 7 154 237 hengie.

Toinargi:
Toinargi (, ) on nedälin toine päivy da argipäivy.

Toivola:
Toivola on Karjalan tazavallan Suojärven piirin pos’olku. Se kuuluu Naistenjärven kyläkundah.
Toivola sijoittuu Kaitajärven koillizel rannal.
Pos’olkas on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu.

Tokio:
Tokio (, Tōkyō, ”päivännouzupuoleine piälinnu”) on Japounien piälinnu da suurin linnu. Hallindollizesti ”Tokio”-nimisty linnua ei ole olemas, vai on Tokion metropolii libo Tokion prefektuuru on yksi Japounien 47 prefektuuras. Se sijaiččou Kantōn alovehel Japounien piäsuaren Honshūn keskiozas Tyynenmeren da Tokionlahten rannal. Suur-Tokio on Japonien da muailman suurin yhtenäine metropoliialoveh, da se on Japounien politiekan, talovuon da kul'tuuran keskuksennu sego Japounien imperatoran eländykohtannu.
Tokion prefektuuran eläjien miäry on läs 13 230 000 (2012), erillisalovehien eläjien miäry 8 802 000 (2009) da Suur-Tokion eläjien miäry on 36 094 000 (2010). Suur-Tokiol on vie muailman suurin linnan talovus, sen arvo oli vuonnu 2008 1 479 miljardua dollarua.

Tollonjogi:
Tollonjogi (, ) on kylä Karjalan tazavallas Kostamukšen linnupiiris.
Se sijoittuu samannimizen joven rannal, dorogal Kostamuš – Vuokkiniemi.

Tolvajärvi:
Tolvajärvi on Ven’an järvi, kudai sijoittuu Päivänlasku-Karjalas. Se on Vuoksan jovenalan oza.
Järven pinduala on 8,5 km², piduhus – 5,8 km, levevys – 2 km, randuviivan piduhus – 15,9 km. Sen keskisyvys on 4 m, syvin kohtu on 10 m.
Järven muodo on pyöryžy. Järves on 23 suardu, kudamien yhtehine pinduala on 0, 82 km². Suurin suari on Kottisaari (0,52 km²). Rannat ollah korgieloi, kivizii da čuuruzii, niilöi peitetäh havumečät.
Pohju on muvakas da čuuruine. Järves kazvau kažl’ua, šaraheiniä, vezilumoidu.
Täs löydyy särgii, ahvendu, haugii, lahnua, riäpöidy da matikkua.
Talvivoinan aigua lähäl järvie oli Suomele tärgei tora.

Tommy Ramone:
Tommy Ramone (oigiel nimel Erdélyi Tamás/Thomas Erdelyi), 29. pakkaskuudu 1949 Budapest, Mad'arii – 11. heinykuudu 2014 New York, Yhtysvallat) oli Ramones-bändin toine barabuanistu. Kodvan aigua enne händy barabuanistannu ruadoi Joey Ramone. Sen jälles, ku Tommy rodih barabuanistakse, Joey rodih pajattakse da ruadoi sit roulas kogo bändin olemasolendan aijan. Tommy Ramone eroi joukkovehes vuvvennu 1978, da hänen sijah tuli Marky Ramone.
Tamás Erdélyi rodihes jeyriläzile vahnembile, kudamat ruattih fotukuvuajinnu. Hänen vahnembat oldih piästy hengih Holokostas susiedoin piettyy heidy peitos, ga äijät hänen rod'nis tapettih. Pereh muutti Mad'ariespäi vuvvennu 1956, da vuvvennu 1957 hyö tuldih Yhtysvaldoih.
Tommy oli Ramonesan jälgimäine elos olluh alguperäsjäzen. Ramones-jäzenis ollah vie elos Ramonesas 1989-1996 soittanuh basistu C.J. Ramone, barabuanistu Marky Ramone (1978-1983, 1987-1996) da barabuanistu Richie Ramone (1983-1987).
Tommy Ramone sanoi vuvvennu 1978 Ramonesah näh: "Ramones ei tarkoittanuh vaiku muuzikkua, se oli ideju. Se tarkoitti tundehen tuomistu rockmuuzikkah, kudamas sidä ei olluh. Sit opittih sanuo midätah uuttu da erijyttysty. Allusalgajen se oli taidehtu, da sit tundui ku se oli hyvä kaikile."

Tonga:
Tonga on Tyynenmeren valdivo, kudai sujoittuu Polinezies. Sen viralline nimi on Tongan kuningaskundu. Pohjazes se rajoittuu Samoan alovehvezilöinke, päivännouzus – Niuen alovehvezilöinke, päivänlaskus – Fidžin alovehvezilöinke. Randuviivan pitkevys on 419 km. Tonga sijoittuu samannimizen suariston 177 suarel. Yhtehine pinduala on 748 km². Rahvahan lugumiäry on 103 252 hengie (v. 2011). Piälinnu on Nukualofa.
Gollandielazet merimiehet Villem Shauten da Jakob Lemer v. 1616 lövvettih jevrouppalazile Tongan suaret.

Topasjärvi:
Topasjärvi () on Suvi-Karjalan järvi (Priäžän piiris).
Järven pinduala on 6,2 km², piduhus – 9,1 km, levevys – 2,5 km, randuviivan piduhus – 35,1 km. Sen keskisyvys on 10 m, syvin kohtu on 35 m.
Järves on enämbi 20 suardu, järven keskiozas sijoittuu suurin suari Dubrov. Pohju on muvakas. Vien väri on valpahanmaksankarvaine. Järvi jiädyy kylmykuus, avavuu oraskuun puolivälis.
Järves kazvau kažl’ua, enimyölleh pohjasozas. Täs löydyy riäpöidy, ahvendu, särgii, matikkua, haugii, kuor’oidu, lahnua da kiiškoidu. Enämbi kaikkie on riapöidy. Haugii da lahnua sežo löydyy äijy.
Topasjärven lounasrannal XX-luvun puolivälissäh oli samannimine kylä.

Torasjärvi:
Torasjärvi () on Kotkatjärven voulostih kuului kylä Anuksen piiris Karjalan tazavallas. Kotkatjärvespäi kyläh on läs 10 kilometrii matkua.
Sijaičendu.
Kylä on sijoitunnuhes Torasjärvi-järven rannal. Kyläs läbi kulgou Piiteri-Murmansku-valdudorogu.
Torasjärven kauti virduau Aunusjogi pohjazespäi Anuksen kauti Luadogah.
Eläjät.
Vuonnu 2013 kyläs on elänyh 22 hengie.

Tounan:
Tounan on Karjalan tazavallan Lahdenpohjan piirin Hiitolan kyläkunnan pos’olku.
Se sijoittuu 14 kilometrin piäs Hiitolaspäi luodeheh.
Pos’olkas enne ruadoi suuri zvierikazvatandusouhozu.

Tove Jansson:
Tove Marika Jansson (9. elokuudu 1914 Helsinki – 27. kezäkuudu 2001 Helsinki) oli suomenruoččilaine kirjuttai, taidehmualuaju, karikatiirupiirdäi da sarjukoomiksupiirdäi, kudai parahite tietäh muumiloin luadijannu. Vuvvennu 1966 händy palkittih Hans Christian Andersenan medalil suures ruavos lapsienkirjuttajannu.
Jansson kazvoi taiduo suvaiččijas perehes da opastui taiduo vuozinnu 1930–1938 Stokgol'mas, Helsinkis da Pariižas. Hänen enzimäine taido-ozuttelu piettih vuvvennu 1943.

Tr'osku:
Tr'osku libo tresku () on kala.

Tractor Pulling:
Tractor pulling libo traktoruvedo on motorsportulaji, kudamas traktoru libo mitah muu vedoajonevvo vedäy tormozuvagonua. Tavoittehennu on vediä vagonua muga pitky matku kui vai mahtollistu. Vedo tapahtuu spetsial’noil saves luajitul kilbudorogal, kudai on 130 metrii pitky (piduhuzes on sežo turvualoveh) da 10 metrii levei.
Traktoran vedäjes tormozuvagonua vähimyölleh 100 metrii sanotah, ku traktoru vedäy full pull -vevon libo tävven vevon. Finualah (kučutah nimel pull off) piästäh kai semmoizet kilbailijat, kudamat vietäh enzimäzel kierroksel full pull -vevon. Pull off -vedoh tormozuvagonu reguliiruijah jugiembakse vediä. Kilbailii, kudaman pull off -vedo on pizin, voittau kluassan.
Lajin enzimäzet kilvat piettih Yhtysvallois vuvvennu 1929. Suomeh laji tuli vuvvennu 1985. Enzimäzet Suomenmuasterikižat veittih Myrskyläs. Tunnetuimbii suomelazii vedojoukkovehii ollah Herlevi Pulling Team da Mad Max Pulling Team. Enzimäine pohjasmualaine Jeuropanmuasteri oli suomelaine Mikko Perä. Häi voitti 4400 kg Super Stock -kluassan Francien Bernays vuvvennu 1992.
Tormozuvagonu.
Tormozuvagonu on gruuzulava, kudamas on yksi libo kaksi akselii. Vagonan eduozan al on hierotespliittu. Toine tärgei oza on painojuaššiekku, kudamas on čugunas libo čugunas da betonas valmistettuloi painoloi. Painojuaššiekku on vevon algajes vagonan tagaozas da sen paino suundavuu kogonah vagonan tagarattahih. Ku vagonu lähtöy liikkehel, painojuaššiekku lähtöy siirdymäh edehpäi da paino, kudai suundavuu hierotespliittah, lizävyy vähitellen. Painojuaššiekan siirdymisvauhtii reguliiruijah vaihteistol. Jeuropas on kahtenluaduzii tormozuvagonoi: muga sanottuloi suurii vagonoi da pienikogozii tormozuvagonoi.

Trinidad da Tobago:
Trinidadan da Tobago Tazavaldu () on suarivaldivo, kudai sijaiččou Kariban meren suvipuoles, Venesuelan rannan lähäl. Valdivoh kuuluu kaksi suurdu suardu: Trinidad da Tobago, da äijy piendy suardu. Trinidad da Tobago on Atlantizen valdumeren da Kariban meren välil. Tobago on 30 km Trinidadan koillizembi. Vuvveh 1962 valdivo oli Suuribritanien vallas. Nygöi se kuuluu Kanzoin Yhtymäh.
Muan pinduala on 5 131 km². Rahvahan lugumiäry on 1 343 077 hengie (v.2014). Piälinnu on Port-of-Spein. Virralline kieli on anglien.

Tuaškal:
Tuaškal () on Karjalan tazavallan Anuksen kanzallizen piirin kylä, kudai kuuluu Kuujärven kyläkundah.
Se sijoittuu Lojanskoje- da Taškenskoje-järvilöin rannal.

Tuhat da yksi yödy:
Tuhat da yksi yödy on arabielaine suarnukogomus, kuduas on ramkusuarnu da sadoi suarnoi, kudamien joukos on histouriellistu sanelendua, erouttistu da suvaičusstarinua, pluuttustarinua, runuo da uskonnollistu legendua. Arabiekse kogomukses on olemas eri aigukauzil mondu versiedy, kudamis on eri sanelendoi. 
Kogomuksen varhaizin tunnettu muodo on persies arabiekse kiännetty versii 900-luvul nimel "Hezär afsäneh", "Tuhat kerdomustu". Nygözen muvvon kogomus sai Egiptas viimezien mamelukkusultaanien aijannu (1300–1400-luguloil), konzu tundematoi toimittai järjesti suarnat kogomuksekse "Alf laila wa laila", "Tuhat yödy da yksi yö". Euroopas "Tuhat da yksi yödy" tuli tunnetukse vaste 1700-luvun allus, konzu frantsielaine Antoine Galland kiändi sen frantsien kielele 1500-luvul peräizin olijas käzikirjutukses. Myöhembi Euroopas lapsile toimitetus versies alguperäzien suarnoin avvoindu seksualizuttu da lujua vägivaldua on otettu iäre.

Tuhukuu:
Tuhukuu on vuvven toine kuu. Sidä enne on pakkaskuu da sen jälles tulou kevätkuu.

Tuhulindu:
Tuhulindu ("Fulmarus glacialis") on lindu.
Kogo da nägö.
Piduhus: 45-50 cm<br>
Siibien agjuväli: 87-112 cm<br>
Paino: 550-750 g

Tukkukoskelo:
Tukkukoskelo ("Mergus serrator") on koskeloloin suguh da sorzien heimoh kuului lindu.
Kogo da nägö.
Uročču on kirjavu, emäččy enimyttäh harmai a ruskeipäine. Mollembil sugupuolil on piäs töppyine, mi eroittau sen suurikoskelos, kudamal vai emäčyl on töppyine. Tukkukoskelol ei ole jyrkkiä värirajua kaglas muga kui suurikoskelol. Sil on sežo järiembi n'okantyvi migu suurikoskelol.
Piduhus: 52-58 cm<br>
Siibien agjuväli: 69-82 cm<br>
Paino: 0,8-1,1 kg
Pezindy.
Tukkukoskelo azuu pezän hyväh suojah kadajan ual, heinikön peittoh libo konttoh da muniu oraskuus libo kezäkuus 7-12 jäiččiä. Emäččy haudou jäiččii yksin 26-32 päiviä. Poigazet opastutah lendämäh kahten kuun ijäs.
Aloveh.
Tukkukoskelo eläy leviel alovehel Mua-planietan pohjazel puoliškol. Suomes se peziy kogo muas. Suomes peziy 25000-35000 puarua.
Muutundu.
Sygyzymuutundu on kezäkuun da kylmykuun välizenny aijannu. Keviäl linnut tullah järilleh sulakuus libo oraskuus. Net talvehtitah Päivänlasku-Europas da Välimerel. Pieni miäry talvehtiu sežo Ahvenanmual.

Tuli:
Tuli on hapettumizen luja ilmivö, konzu palavas ainehes ilmestyy hiilavien guazuloin muvvostettuu lököttäjiä suvastustu.
Tuli on palamizen piävaihennu. Hos pidäy huomata, gu erähät hiimiellizet ainehet palatah tulettah.
Tulen virittämizeh da piendäh pidäy olla kolme komponentua: poltoaineh, hapetin da lämmy. Poltoainehennu voijah olla äijät materjualat. Hapettimennu puaksumbi on happi, toiči hluoru da fluori. Vois merkitä, gu vezi palau fluoris valpahanfioletovoil tulel, täs ezimerkis vezi on polttoainehennu da palamizen aigua erittyy happi. Toizin sanojen, nimidä ei sua sytyttiä ilmai hapetindu. Gu mittuinetahto ezineh lämmittiä da moizel taval andua sil energiedu suurembua migu molekuloin yhtevyksien energii, se jagahes poltoaineksih. Ezimerkikse, puun ilmattah lämmittäjes se ezmäi jagahes puuhiileh da pihkah, sen jälles poltoguazuloih (vezikarbonoih). Kolmas komponentu on lämbötila, se rippuu poltoainehen da hapettimen ominažuksis. Ezimerkikse, hiilen pala nesteytetys hapis pienes lämmäs ei pala, vaigu kydöy, ilman hapis päinvastoin se palau lököttäy.
Histourii.
Ven`alazen tutkijan Poršnevan mugah tuldu ruvettih käyttämäh jo paleoliittizen kivikavven aigua. On tiijollistu tieduo, gu sinantropat (Homo erectus pekinensis, eli 600- 400 vuottu tagaperin) jo maltettih suaja tuldu. Alunperin tulen savul karkoitettih (pöllätettih) lendäjii böbökkii, vaste myöhembäh tuldu ruvettih käyttämäh syömizien valmistajes: ezmäi einehty ahavoittih, sen jälles opastuttih žuarimah avotulel da pastua hiilavas tuhkas, neoliitan aigua totuttih keittämähgi. Sidä paiči tulen avul ristikanzu lämmitti omii eländypaikkoi da andoi valgiedu. Ristikanzat käytettih tuldu astieloin valmistukses, metallien sulattamizes da kaskien ajandas. Myöhembäh tuli on ollut tiedoloin välittäjänny daigi hävittämisbrujannu.
Tulen virittämistavat.
Algukandazes yhteiskunnas tuldu suadih moizil tavoil:
1.Hierondal. Kovembal puupalal hierottih pehmiembiä puudu.
2.Poruamal. Kova terävy puunpala liitettih pehmien puun loukkoh da pyörittih käzil. Gu tuli syttys teriämbi loukkoh pandih kuivua puunkojua libo kuivua heiniä.
3.Iškemäl. Kaksi kivie iškiettih toine toizeh da suadih kyven, kudai sytytti edukädeh valmistettuu kuivua heiniä. Käytettih kovii kivii, moizii kui piikivi da kvartsu.
4.Tuleniškus. Ajatellah, gu enzimäzen kerran ristikanzu sai tuldu mečän tulipalos, kudaman syynny oli tulenišku.
Nygöi ristikanzat viritetäh tuldu spičkoil (tulitikkuloil) da sytyttimil.

Tulomdjärvi:
Tulomdärvi () on Karjalan tazavallan Priäžän piirin järvi.
Järven pinduala on 14,5 km², piduhus – 11,1 km, levevys – 3,1 km, randuviivan piduhus – 45,4 km. Sen keskisyvys on 24,4 m, syvin kohtu on 24,4 m.
Järven suvi- da pohjasozis on mondu lahtie. Keskiozas on niemi.
Rannat ollah enimyölleh korgieloi da kivizii. Pohju on muvakas, lähäl randoi se on kivine da čuuruine. Vien väri on muzavanmaksankarvaine. Järves kazvau kažl’ua da muudu liivua.
Täs löydyy 7 kalalajii: matikku, särgi, lahnu, haugi, kiiškoi, riäpöi, ahven.
Järven rannal sijoittuvat Kolatselgy, Lahti, Pažala, Mandera, Palalahti, Kohtuselgy, Gilkoža.

Tundruhanhi:
Tundruhanhi ("Anser albifrons") on lindu.
Kogo da nägö.
Piduhus: 64-78 cm<br>
Siibien agjuväli: 130-160 cm<br>
Paino: 2-2,9 kg

Tundrukuikku:
Tundrukuikku libo tundruguikku ("Gavia pacifica") on kuikkien heimoh kuului lindu.
Pezindy.
Tundrukuikku muniu kaksi jäiččiä. Havvondu kestäy 23-25 päiviä.
Aloveh.
Tundrukuikku peziy Päivännouzu-Sibiris, Al'askas ja Pohjas-Kanuadas. Europas tundrukuikku tavattih enzimäzen kerran Suures-Britanies vuonnu 2007. Sen jälgeh sidä on tavattu sie uvvessahgi da vuonnu 2009 sežo Ispanies. Suomes se tavattih enzimäzen kerran Tuusulas Tuusulanjärvel kylmykuus 2010.

Tunguo:
Tunguo (, karj. Tungut, Tunkuo, ) on Karjalan tazavallan Belomorskan piirin vahnu kylä. Se kuuluu Sosnovetsan kyläkundah. Enne se oli volost’an da kylänevvoston haldivollizennu keskuksennu.
Muantiedo.
Se sijoiččou Vienan Karjalas Tunguonjoven rannal.
Tunguon rahvahan lugumiäry.
1900-luvun allus kyläs eli 350 hengie.
Histourii.
Volost’ Tonguja () muanitah enzimäzen kerran vuvvennu 1578.
Nähtävykset.
Kyläs järven rannal on arhitektuuran mustomerki – puučasounu, kudai rakendettih XIX vuozisuan lopus – XX vuozasuan allus.
Vuvvennu 2007 kyläs avattih Tunguon kyläntaloi G.I. Gužijevan mustokse, kudai oli opastajannu. Kyläntalois on äijy dokumentua, fotokuvua da muudu eläjien eloksentavan vehkehty.

Tunisu:
Tunisu libo Tunisan tazavaldu on valdivo Pohjois-Afriekas. Päivänlaskus se rajoittuu Alžiranke da suves da päivännouzus Livienke. Piälinnu on Tunisu. Virralline kieli on arabien kieli. Muan pinduala on 163 610 km². Rahvahan lugumiäry on 10 928 754 hengie.

Tuohi:
Tuohi on koivun piälimästy, valgiedu kuordu da pädöy ainehekse monenluaduzih käyttötarkoituksih. Tuohes luajitah ezimerkikse virzuloi, lippilöi da astieloi. Parastu tuohtu punondah on hoikku da vedrei, tuores tuohi. Levytuohi leikatah sarroikse syylöin myödäh, da sarrat punotah yhteh oigei- libo kalttoruudutekniikal. Tuohes voibi valmistua astieloi sežo levytekniikal.

Tuohikirjaine N 292:
Tuohikirjaine löyttih vuonnu 1957 Novgorodas piettylöin muinažuontiijollizien kaivamizien aigah. Se on ennevahnallizin dokumentu, kudai oli kirjutettu 13. vuozisuan allus.
Tuohikirjaine on kirjutettu vahnan aijan karjalan kielen Anuksen murdehel.
Tekstu da kiännös.
Tekstu on kirjutettu karjalan kielen murdehel kirillizil kirjaimil libo vahnan aijan suomen kielel. Ga соуд- 'суд'- on sluavilaine sana. Voi olla соудьни 'судный (-е)'- adjektiivu da охови 'оковы'- sana ollah sežo otettu sluavilazispäi. 
Kielentutkii J.S.Jelisejev sellitti tekstan da kiändi sen nygysuomekse. 
Vuonnu 1964 Martti Haavio ehoitti tekstan toizen sellityksen:
Vie yhten kiännöksen luadi tundiettu suomelas-ugrilazien kielien tutkii J.A.Helimski. 
Tuohikirjazen merkičys.
J.A.Helimskoin sanoin mugah, tuohikirjaine on tiedohussana. Sie on sanottu Jumalas, hänel on piildy, kudamien avul se voittau vihažoi hengii. Pagin on Taivahallizen Tuatan suvvos (Jumal maltau lykkie yhtelaigua kolme piildy). Suomelazes rahvahan runohuos Jumala-sana merkiččöy Hristossua sego tiedoiniekkua. Tämän tiedohussanan avul tahtottih puolistuo voimattomuksien hengis, kudamii ven'alazis tiedohussanoisgi ammutah Jumalan piilet. Yhtes ven'alazes tiedohussanas on kirjutettu nenga: «И стрели батюшко, истинный Христос, в мою любимую скотинку своим тугим луком и калёными стрелами в ясныя очи, в сырую кость, и угони,выганивай двенадцать ногтей, двенадцать недугов, тринадцатый наибольший".
Tiä "суд" on sluavilaine sana. Itämerensuomelazet tiijustettih Jumalan suvvos ven'alazispäi. Täs tekstas Jumal on Hristossu.
Ven'an Vienanmeren rannikon eläjien (pomoroin) mugah, tavvit ollah piilit, kudualoi tiedoiniekat lykittih Korelaspäi. Нойданнуоли on palavu piili, kudai ei voi ambuo siiriči. Lykityn piilen periä rubieu katkuamah nivelii. Tiedoiniekat sežo parandettih voimattomii, heidy kučuttih muahpanendah sego svuad'bah. Heidy piettih n'erokkahinnu laivanrakendajinnugi. Tuohikirjaine tovvendau, gu ven'alazet da suomelazet kirikön tavat ollah yhtístetty keskenäh.

Tuoppajärvi:
Tuoppajärvi () on Ven’an järvi, kudai sijoittuu Karjalan tazavallan Louhen piiris.
Järven pinduala on 986 km², piduhus – 75,3 km, levevys – 30,3 km, randuviivan piduhus – 545 km. Sen keskisyvys on 15,2 m, syvin kohtu on 56 m.
Pindualan mugah se on 11. sijal Ven’al da 4. sijal Karjalas.
Järves on mondu lahtie: Lambašguba, Lohguba, Čuolmaguba, Šuulakši, Koldalakši, Kuoralakši, Kiestengänlahti dmi.
Järves on 144 suardu, kudamien yhtehine pinduala on 63 km². Net sijoitutah enimyölleh pitkin lounasrandua. Suurimat suaret ollah Žiloi, Taraskin, Kukat, Nuomu, Ahvenšuari.
Rannat ollah madaloi da kivizii. Niilöi peitetäh havumečät. Löydyy sežo kallivoperäzii da suohizii kohtii.
Järveh laskeh 28 piendy jogie da ojua. Järven luodehozaspäi ottau allun Koutajoki.
Pohjan pindualan enämbi puoldu on mudua. Vezi on valpahankeldaine.
Lahtilois da jovensuulois kazvau kažl’ua da šaraheiniä.
Järves on särgii, haugii, lahnua, riäpöidy, siigua, harjustu, kuor’oidu, kiiškoidu da matikkua. Se jiädyy kylmykuun lopus – talvikuun allus, avavuu oraskuun lopus – kezäkuun allus.

Turjansaamen kieli:
Turjansaamen kieli kuuluu uralilaizen kieliperehen suomi-ugrilaizen kielijoukkuon saamelaizeh oksuh. Nygöi se on läs kuolluh kieli.

Turkmenistuanu:
Turkmenii, virallisezti Turkmenistuanu on valdivo Keski-Azies. Suves se rajoittuu Afganistuananke da Irananke, pohjazes Kazahstuananke da Uzbekistuananke, päivänlaskus Kaspien syväinmerenke. Turkmenistuanan piälinnu on Ašhabad. Muan pinduala on 491 200 km². Rahvahan lugumiäry on 5 240 502 hengie. Viralline kieli on turkmenien kieli.

Turku:
Turku () on linnu Lounas-Suomes. Sie eläy 186 191 eläjiä (31.1.2016). Aurajoven suul sijaiččii linnu on perustettu tovennägöizesti XIII vuozisual, da nenga ollen se on Suomen vahnin linnu. Turku oli Jevroupan kul'tuurupiälinnannu Estounien piälinnan Tallinnan kel vuvvennu 2011. 

Turtsii:
Turtsii, virallizesti Turtsien tazavaldu on valdivo Lounas-Azies. Valdivon pieni oza on Liideh-Azies. Päivännouzus Turtsii rajoittuu Gruuzienke, Armienienke, Azerbaidžuananke da Irananke, suves Irakanke da Sirienke, päivänlaskus Gretsienke da Bolguarienke. Valdivo rajoittuu Välimerenke da Mustamerenke, Egejan da Mramoran merilöinke. Viralline kieli on turtsien kieli. Piälinnu on Ankara. Muan pinduala on 783 562 km². Rahvahan lugumiäry on 77 695  904 hengie.

Tuuksi:
Tuuksi (Tuuksen hieru) on Karjalan Tazavallan hieru, kudai sijaiččou Anuksen piiris.Tuuksen hieru on sijoitunnuhes ylen pitkän joven rannal, kudual on nimi Tuuksen jogi.
Suuri nimi hierul on annettu, no ennen se jagavui monih pienih hieruloih. Minä elin pienes hierus Änkiläs, rajoi myö tämän hierun oldih Gorbal da Bojarsin. Tuuksen hierus eletäh enimyölleh karjalazet, ket ihan hyvin maltetah paista karjalan kielel, no lapsii ei kaikin opastettu pagizemah karjalan kielel. Nygöi skolas opastetah lapsil karjalan kieldy. 
Hierus ruadau škola da lapsien päivykodi.
Eläjät.
Vuonnu 2013 Tuuksen kyläs eli kaikkiedah 1156 hengie. 

Tuuliajolla:
Tuuliajolla oli joukko rock-gastroliloi Suomes Saimaan randulinnois vuozinnu 1981–1986 da 2006. Bändit kulgiettih laival linnaspäi toizeh. Gastrolin idejan keksi Juice Leskinen.
Enzimäine Tuuliajolla-gastroli oli "SS Heinäveil" vuvvennu 1981. Sit luajittih Aki da Mika Kaurismäin ohjattu dokumentu "Saimaa-ilmiö", Juho Juntusen kirju "Tuuliajolla – suuri rock and roll -risteily" sego live-iäniteh "Tuuliajolla (eli ballaadeja Saimaalta)". Tuuliajolla-gastroliloi järjestettih 1980-luvul kaikkiedah viizi, no gastroli oli talohuollizesti liijan kallis, da vuvvennu 1986 järjestettigi vaiku gastroli Mikkelis. Vuvvennu 2006 gastroli piätettih elvyttiä uvven sugupolven joukkovehien väil 25-vuozipruazniekanke.
1980-luvun gastrolit da ozuttelijat.
1981.
Ozuttelijat: Eppu Normaali, Juice Leskinen Slam da Hassisen Kone
Laivannu SS Heinävesi.
1982.
Ozuttelijat: Eppu Normaali, Juice Leskinen Grand Slam, Hassisen Kone da M. A. Numminen & Pedro Hietanen
Laivannu SS Puijo.
1983.
Ozuttelijat: Eppu Normaali , Juice Leskinen Grand Slam, Popeda, Sleepy Sleepers, Musta Paraati da Dave Lindholm
Laivannu MS Heino.
1984.
Ozuttelijat: Tavaramarkkinat, Yö, Sleepy Sleepers, Popeda, Eppu Normaali, Run Runs, Sielun Veljet, Tuuliajolla All Stars (mm. Juice, Matti Pellonpää)
Laivannu MS Heino.
1985.
Ozuttelija: Juice Leskinen Grand Slam, Eppu Normaali, Popeda, Dave's Blues, J. Karjalainen & Mustat Lasit, Tuuliajolla All Stars
Laivannu MS Heino.
1986.
Ozuttelijat: Juliet Jonesin Sydän, Yö, Eppu Normaali, Popeda, Juice Leskinen Grand Slam da Dave's 12 Bar dai Tuuliajolla All Stars
Tuuliajolla 2006.
Vuvvennu 2006 51koodia, CMX da Kotiteollisuus luajittih uvven Tuuliajolla-gastrolin. Gastrolis piästettih ilmah dai DVD "Tuuliajolla 2006 – rock-elokuva Saimaalta", kudamua myödih kuldudiskah oigevuttajat enämbi 5 000 palua.
Laivannu oli SS Heinävesi.
Lappeenrannan gastrolii haitattih tehniellizet probliemat, kudamien täh 51koodia keskusti soiton da CMX sego Kotiteollisuus ei piästy ni soittamah. Korvuaju gastroli organizuittih pyhänpiän 27. elokuudu Lappeenrannan vahnal kentäl.
Kuopion gastrolil ozutteli sežo Juice Leskinen. Gastroli jäi Leskizen jälgimäzekse.

Tuulos:
Tuulos () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.
Se sijoittuu Tuuloksenjoven rannal.
Kyläs on časounu ().
5 kilometrin piäs kyläspäi, Videlen kylän puolehpäi, on Tuuloksen desantan mustomerki.

Tuulosjärvi:
Tuulosjärvi () on Karjalan tazavallan Anuksen kanzallizen piirin kylä, kudai kuuluu Koveran kyläkundah.
Se sijoittuu Tuulosjärven päivänlaskurannal.
Tuulosjärven rahvahan lugumiäry.
Vuonnu 1905 kyläs eli 77 hengie.

Tuvalu:
Tuvalu on Tyynenmeren valdivo Polinezies. Pohjazes da koillizes se rajoittuu Kiribatin alovehvezilöinke, päivännouzus – Tokelaun alovehvezilöinke, liidehes – Samoan da Uollis- da Futuna-suariloin vezistönke, suves – Fidžin vezistönke, lounuas da päivänlaskus – Solomonan suariloin vezistönke. Randuviivan pitkevys on 21 km. Muan yhtehine pinduala on 26 km². Valdivon rahvahan lugumiäry on 11 206 hengie (v. 2011). Piälinnu on Funafuti.
Ispuanien merimies Alvaro Mendanja de Neira v. 1568 löydi Tuvalun suaret.

Tverkavus:
Tverkavus (eng. twerking) on provokacionnoi tansustiil'u, kuduadu pläšitäh enimyölleh hiphop-muuzikan ritmas.
Tverkavus on lähtözin Päivänlasku-Afriekaspäi (ezim. "Mapouka"-tansu). 1990-luvul se siirdyi amerikanafrikkalazien kul'tuurah.

Tyynimeri:
Tyynimeri on muailman suurin merialoveh. Se on Jevruazien da Avstrualien manderien välis päivänlaskupuoles, Pohjazen Ameriekan da Suvi-Ameriekan välis päivännouzupuoles, muansuvizen n'avan alovehien välis suvipuoles.
Tyynimeri leviey pohjazes suveh 15,8 tuhanden kilometrin alale da 19,5 tuhanden kilometrin alale päivännouzupuoles päivänlaskupuolehpäi. Tyynimeren pinduala on 178, 684 miljonua kvadruattukilometrii, sen keskisyvys on 3984 metrii. Muailman syvin kohtu on Tyynesmeres – 10994 metrii (Mariaanien haudu). Kanzoinväline päivymiäryraja menöy Tyynesmeres poikki. Tyynenmeren pinduala on 30 miljonua kvadruattukilometrii enämbi kogo muan pindualua.
Histourii da sanan alguperä.
Uuzien mualoin löydäi -ispuanielaine Nunjes de Bal'boa - oli enzimäzenny Jevroupan eläjänny, kudai nägi valdumeren päivännouzupuolistu randua. Vuonnu 1513 häi da hänen matkudovarišat ylitettih Panamankannaksen da piästih tundemattoman valdumeren rannale. Valdumeri sai Suvine meri- nimen.
28. kylmykuudu vuonnu 1520 Fernan Magellan purjehti avvonazel valdumerel. Häi purjehti sen yli Meksiekas Filippiinien suariloile 3 kuun da 20 päivän aigah. Sil aigua oli tyyni siä, sendäh gi Magellan andoi valdumerele Tyynimeri- nimen.
Yhtehizet tiijot.
Tyynimeri on muailman suurin valdumeri. Sen pinduala on 49,5 % kogo muan pindualas, sen vezimiäry on 53 % kogo muan vezimiäräs.

Tönčöi:
Tönčöi on karjalazien perindölline magei syömine. Sidä on ylen helpo luadie da äijiä einehty sih ei pie. Tönčöikse sotkietah hyvin buolua, keskeh pannah talkunua. Vie kerran kai hyvin pieksetäh. Eräs ku tahtonou, ga ližiäy zuaharipeskuu. Čomenduksekse voibi ripoittua eräs toine buolumuarjua.
Retseptu:.
100 grammua buolua
50 grammua talkunua
50 grammua zuaharipeskuu
Muarjat voibi panna sotkiemattahgi. 

UNESCO:
UNESCO libo Yhtistynnyözien kanzukundien kazvatus-, tiedo- ja kul'tuurujärjestö (angl. United Nations Educational, Scientific and Cultural Organization) on yksi Yhtistynnyözien kanzukundien iččenäzis eričysjärjestölöis, kuduan tarkoituksennu on kazvatuksen, tiijon da kul'tuuran vuoh eistiä rauhua da kanzoinvälisty yhtesruaduo.
UNESCO perustettih 16. kylmykuudu 1945, da sih kuuluu 195 jäzenmuadu. 
Tavoittehet da tehtävät.
UNESCON tunnusvirkeh ”Building peace in the minds of men and women”, ”Rauhanluadimine miehien da naizien mielis” pohjuau järjestön toizen muailmanvoinan jälgehizes perussiännös, kudai algau sanoin: “ku roitah voinat ristikanzoin mielis, sežo rauhan puolistus pidäy luadie ristikanzoin mielih”. Perussiännön mugah UNESCOn tehtävänny on avvuttua eistiä rauhan luadimistu, keyhyön vähendämisty, kestäviä kehitysty da kul'tuuroinvälisty dialougua eistäjen rahvahien välisty yhtesruaduo kazvatuksen, tiijon, kul'tuuran da viestindän vuoh.
Muailmanperindö.
UNESCO on vuvves 1972 algajen ylläpidänyh muailmanperindöluvetteluo. Tavoittehennu on eri kanzukundien ainavoluaduzen perindön arvostuksen ližiämine da sit koskijan tiijon levittämine. Elokuus 2015 muailmanperindöluvettelos oli 1 031 kohtettu, kudualois 802 on kul'tuurukohtehii, 197 luondokohtehii da 32 yhtistettyy kohtettu.
Organizatsii.
UNESCO on kanzoinväline valdivoloin väline järjestö, kuduan korgevin piättäi elin on joga toine vuozi kerävyi yleiskerähmö, kudai vastuau politiekan perusliinielöis da hyväksyy programman da budžietan. Piätöksien todevuttamizes vastuau 58 jäzenmuas kerätty, kaksi kerdua vuvves kerävyi hallindonevvosto.
UNESCOn piäjohtai vallitah nygözin nellivuodehizele kavvele. UNESCOn piäjohtajinnu ollah oldu:

Udmurtan kieli:
Udmurtan kieli (udmurtan kieleh "Удмурт кыл") kuuluu uralilaizen kieliperehen suomi-ugrilaizen kielijoukkuon permiläizeh oksuh.

Ugandu:
Ugandu libo Ugandan tazavaldu on valdivo Päivännouzu-Afriekas. Pohjazes se rajoittuu Suvi-Sudananke, päivänlaskus Kongonke, suves Ruandanke da Tanzanienke, päivännouzus Kenienke. Liidehes se rajoittuu Viktoria-järvenke. Virrallizet kielet ollah anglien kieli da suahili. Piälinnu on Kampala. Muan pinduala on 236 040 km². Rahvahan lugumiäry on 34 758 809 hengie.

Uikujoki:
Uikujoki () on Ven’an jogi, kudai virduau Karjalas.
Sih kuuluu kaksi ozua: Ylä-Uikujoki, kudai ottau allun Verhotinnoje-järvespäi da laskeh Uikujärveh; Ala-Uikujoki, kudai ottau allun Uikujärvespäi da laskeh Vienanmeren Oniegansuuh lähäl Belomorskua.
Ylä-Uikujoven piduhus on 135 km, Ala-Uikujoven piduhus on 102 km. Jovenalan pinduala on 27 100 km². Ylä-Uikujoki sijoittuu suohizel alovehel da virduau moniloin järvilöin kauti.
Lähäl Uikujokea löydyy kallivopiirrokset ”Besovy Sledki” (). Ennevahnas dai nygöigi Uikujoki on tärgei matku Vienanmerespäi Onieganjärveh.

Uikujärvi:
Uikujärvi () on Ven’an järvi, kudai sijoittuu Karjalan tazavallan Segežan piiris.
Järven pinduala on 1143 km², piduhus – 89,3 km, levevys – 23,5 km, randuviivan piduhus – 658 km. Sen keskisyvys on 6,2 m, syvin kohtu on 18 m.
Järves on 529 suardu, kudamien yhtehine pinduala on 126 km².
Rannat ollah kivizii, pohjasozas – korgieloi, suviozas – madaloi.
Järveh laskeh enämbi 25 jogie, suurimat niilöis ollah Ylä-Uikujoki, Vožma, Segeža. Järves ottau allun Ala-Uikujoki.
Pohju lähäl randoi on kivine, keskiozas – muvakas. Järves kazvau šaraheiniä, karvukortehtu da čuloidu.
Järves löydyy haugii, lahnua, riäpöidy, siigua, ahvendu, särgii, matikkua, säyniä dmi.
Se jiädyy kylmykuun puolivälis, avavuu oraskuun puolivälis.
Järvel kulgietah laivat. Sen rannoil ollah ezim. linnu Segežu da pos’olku Vojačču.

Uikujärvi (pos'olku):
Uikujärvi () on Karjalan tazavallan Segežan piirin pos’olku. Se on Uikujärven kyläkunnan haldivolline keskus.
Se sijoiččou Uikujärven liidehrannal, 120 kilometrin piäs Segežaspäi.
Pos’olku perustettih 1930-luvun allus, konzu rakendettih Belomorskan-Baltiekan kanualua.
Pos’olkas ruadau mečänhoidoala, keskiškola, kul’tuurutaloi, bol’ničču, meččyruavon laitokset.
14 kilometrin piäs pos’olkaspäi on Ven’an rahvahienvälizen voinan aigua vuvvennu 1919 tapettuloin saldattoin kalmu.
Rahvahan lugumiäry.
Vuvvennu 1989 pos’olkas eli 2120 hengie.

Uindu:
Uindu on ristikanzan libo elätin taba liikkuo vies. Uindutaido kuuluu ristikanzan perustaidoloih, kudamih häi opastuu vie lapsennu. Toizis muaelättilöis ezimerkikse imettäjät, madelijat da erähät linnut maltetah uija da kaloile uindu on piätaba liikkuo. Ristikanzale uindu on hyvä kundo- da kilbusportumuodo.

Uinduallikko:
Uinduallikko on keinolluajittu vezistö uidamizeh niškoi. Uinduallikot ollah avvonazet , umbinazet, kompleksu-uinduallikkot, muuttujat, mobiilizet.
Lajit.
Avvonaine uinduallikko - laiteh, kuduas vezikartu on pihal. Umbinaine uinduallikko – laiteh, kuduas vezikartu (vezikartat) on levon al. Kompleksu-uinduallikos on avvonazet dai umbinazet vezikartat. Muuttui uinduallikko – laiteh, kuduas vezikartu monimutkazien rakendehien avul voi olla kui avvonazennu, mugai umbinazennu, se rippuu vuvvenaijjas. Mobiiline uinduallikko on moine laiteh, kuduadu voibi siirellä yhtes sijas toizeh. 
Uinduallikot tarkoituksen puoles:
Sportu-uinduallikolois harjaitellah uidajii, niilöis piätäh uindukilboi.
Kezoiuinduallikkoh kävväh kylbiemäh kezoidu da parandamah tervehytty.
Lapsien uinduallikot ollah školis da lapsien päivykodilois. Niilöis lapset lujendetah omua tervehytty, harjavutah vedeh.
Segauiduallikkolois on eri ozua, kus voibi harjavuo uidamah dai kylbie kezoidu.
Hyppävysuinduallikos opastutah hyppiamäh vedeh.
Tavallizen uinduallikon kartan pidohus voi olla 25 libo 50 metrii. Vezikartas voi olla 5-10 vezitiedy.

Uivelo:
Uivelo (, enne ) on sorzien heimoh kuului lindu. Sen lähimäzinny rodninnu piettih enne koskeloloi ("Mergus"), kudamien suguh se luvettih. Nygöi se ykskai miäritelläh "Mergellus"-suvun ainavokse luavukse da sen lähimäzii rodnii voijahgi olla telkät ("Bucephala"). Uivelo suau konzutahto poigaziigi telkänke.
Karjalankieline nimi.
Täs artikkelis käytetty linnun nimi "uivelo" on suomenkielizen nimen pohjal karjalah luajittu uvvissana.
Kogo da nägö.
Piduhus: 38-44 cm<br>
Siibien agjuväli: 56-69 cm<br>
Paino: 450-650 g
Pezindy.
Uivelo azuu pezän koloh libo uumeneh da muniu oraskuus 7-11 jäiččiä. Emäččy haudou jäiččii yksin 26-28 päiviä. Poigazet opastutah lendämäh kymmenes nedälis.
Aloveh.
Uivelo on pohjazien alovehien lindu da Suomesgi se peziy enimyttäh pohjazes. Salla da Kuusamo ollah sen kallehimua pezindyalovehtu. Suomes peziy nygöi 2000-3000 puarua, kudai on nel'l'ändes uivelon kogo muailmankannas.
Muutundu.
Sygyzyl uivelot muututah ligakuun da talvikuun välizenny aijannu, keviäl sulakuus da oraskuus. Net talvehtitah Baltienmerel da Päivänlasku- da Keski-Europas. Pieni miäry talvehtiu sežo Suomes.

Ukrainu:
Ukrainu on Päivännouzu-Jevroupan valdivo. Sen rahvahan lugumiäry on 42 552 317 hengie (1.03.2016), pinduala on 603 549 km². Ukrainan halličus ei tarkasta alovehen ozua. Mua on 32. sijal muailmas rahvahan lugumiärän mugah da 44. (47.) sijal pindualan mugah.
Valdivon piälinnu on Kijev. Viralline kieli on ukrainan kieli, äijy ristikanzua pagizou ven’akse.
Pohjazes se rajoittuu Valgo-Ven’anke, päivänlaskus – Pol’šanke, Slovakienke, Vengrienke, lounuas – Rumiinienke da Molduavienke, päivännouzus da koillizes – Ven’anke. Suves da liidehes se rajoittuu Mustanmerenke da Azovanmerenke.
Enimistö on pravosluavizii.

Ukšjärvi:
Ukšjärvi () on Karjalan järvi, kudai sijoittuu Kondupohjan (järven pohjasoza) da Oniegan rannikon (järven suvioaza) piirilöin rajal.
Järven pinduala on 44,6 km², piduhus – 14,5 km, levevys – 4 km, randuviivan piduhus – 39 km. Sen keskisyvys on 7,5 m, syvin kohtu on 20 m.
Järven suuri lahti on Surguba. Rannat ollah korgieloi, kivizii da čuuruzii. Järves on 14 suardu, kudamien yhtehine pinduala on 0,56 km².
Pohju on enimyölleh muvakas, lähäl randoi se on kivine da čuuruine. Löydyy järvirudua.
Lahtilois kazvau kažl’ua.
Järves on riäpöidy, lahnua, haugii, siigua, ahvendu, matikkua, särgii, kiiškoidu. Šuojaspäi järveh toiči tulou lohtu.

Unelma Konkka:
Unelma Sem’onovna Konkka ( 21.08.1921, Konkkala (), Ven’a – 4.05.2011 Lappeenranta, Suomi) on sovetskoi da ven’alaine runoilii, kirjuttai, kiändäi, folkloristu. Häi on filolougien kandiduattu, Kielen, kirjalližuon da histourien instituutan vahnembi tiedomies, Nevvostoliiton kirjuttajien liiton ozanottai (1981).
Unelma Konkka oli roinnuhes Konkkalas (ven. Konkolovo), kudai on lähäl Toksovuo (ven. Toksovo) Šlisselburgskan ujezdas (nygöi se on Pietarin alovehes). Häi oli kymmenes lapsi muanruadajan perehes. Koin nimi on Korvela.
Vuvvennu 1957 häi rubei ruadamah Nevvostoliiton Tiedoakadiemies Karjalan tiedokeskukses Kielen, kirjalližuon da histourien instituutas, kus häi ruadoigi 20 vuottu.
Vuvvennu 1966 häi puolisti kandiduatan väitösruavon, kudaman aihiennu oli ”Karjalan satiiralline suarnu”. Sen perustehel piästettih ilmoih samannimine monogruafii.
Häi sežo piästi ilmoih karjalazien suarnoin kaksi ozua. Suarnua on 171 da net on kirjutettu 1000 sivul. Suarnois on ozutettu Karjalan kaikki piirit da omaluaduzet karjalazet juonet. Enzimäzes ozas ”Karjalazet rahvahallizet suarnat” («Карельские народные сказки», Наука, 1963 год) on pohjaskarjalazet suarnat da seesjärveläzet suarnat. Toizes ozas ” Karjalazet rahvahallizet suarnat. Suvi-Karjal” («Карельские народные сказки. Южная Карелия», Наука, 1967 год) on lyydin da livvin suarnat. Suarnoin alguperäzet kappalehet piästettih ilmoih sijallizil alamurdehil, sendäh niilöi voi käyttiä karjalan kielen opastumizes. 
Unelma Konkka kirjutti kaikkiedah enämbän sadua tiedoruaduo.
Sidä paiči Unelma Konkka on runoilii da kirjuttai, kudai kirjutti suomekse peittonimel Katri Korvela. Vuvves 1981 algajen häi on Nevvostoliiton kirjuttajien liiton ozanottai.
Häi on sežo moniloin muuloin liittoloin ozanottai: suomelazen Kirjalližuon Liiton, ”Kalevala”-Liiton, Kastrenan Liiton, Folkloristoin rahvahienvälizen liiton, Karjalan sivistysseuran ozanottai.

Ungarin kieli:
Ungarin kieli (Ungarin: "Magyar nyelv") kuuluu uralilaizen kieliperehen suomi-ugrilaizen kielijoukkuon ugrilaizeh oksuh. Tämä kieli on suurin suomi-ugrilaizispäi kielispäi, sen puhujan miärä on yli 15 miljoonua kogo muailmal. Vahnimat kirjutukset ollah 1100-vuozisuan aigah kirjutetut tekstat. Ungarinkieline Raamattu ilmestyi vuvven 1590.

Uranus:
Uranus on päiväzensistieman planiettu.

Urpo Ylönen:
Urpo "Upi" Ylönen (r. 25. oraskuudu 1943 Kägöisalmi, Karjal) on tundiettu karjalaine jiäkur'oitreneru da endine jiäkur'oivratari.
Ylönen valittih vuvven 1968 olimpialazis toizeh tiähdistöjoukkovehen da vuvven 1970 MM-kilvois häi oli turnavuksen paras vratari. Häi kižai Suomen piäsarjas Turun Tovereis (TuTo) da Turun Palloseuras (TPS). Ylönen kižai kaikkiedah 188 muanottelulois Suomen jiäkur'oimuajoukkovehes. Nygöi häi toimiu TPS:n vrataritrenerannu. Suomen Jiäkur'oimuzei aatelii Ylözen Suomen Jiäkur'oileijonaksi noumerul 61.
Suavutukset.
Kižuajannu
Trenerannu
Muudu.
Vuonnu 1987 häi oli yhtes Hannu Jortikanke valmendamas Suomen nuorii histouriellizeh MM-kuldah.
Kavvet 1988–1990 häi on toiminuh SM-liigas KooKoo:n piätrenerannu.
Häi on valmendannuh ezim. Miikka Kiprusoffua, Antero Niittymägii, Fredrik Norrenua, Jani Hurmettu, Atte Engrenua da Joni Ortiotu.

Urugvai:
Urugvai (), virralline nimi on Urugvajan Päivännouzun Tazavaldu (Urugvajan joven päivännouzun rannan tazavallan merkičykses, ) on valdivo Suvi-Amerikan liidehozas, Atlantizen valdumeren rannal.
Pohjazes se rajoittuu Braziilienke, päivänlaskus – Argentiinanke, suves da päivännouzus sen randoi pestäh Atlantizen valdumeren viet. Muan rajan piduhus on 1564 km, rannan piduhus on 660 km.
Muan pinduala on 176 220 km². Rahvahan lugumiäry on 3 404 189 hengie (v.2014). Piälinnu on Montevideo. Virralline kieli on ispanien.

Uskondo:
Uskondo tarkoittau uskuo jumalan libo muun ylihumannoin väin olemasoloh da sih liittyjiä pyhyön kogemustu. Tavan mugah uskondo on roinnuhes tiedosistiemakse da tulou ilmi erijyttyzinnu yhteizöllizinny tavoinnu da palvondumenoloinnu.

Uskondo Kirjalližusluvettelo:
Герран мiян шюндю-руохтынан Святой Iовангели Матвейста : карьялан кiелелля ; Венiяген библейскойн канжа-куннан элолла. – Пiйтери : печатойду Святейшего Правительствующего Синодан кяшшенняштя, 1820.
Ярославский, Е. Кирикко и государства. – Петроской : Карельской государственной издательства, 1937.
Apostoloin ruavot. – Helsinki ; Stokgol`m : Biblien kiänändüinstituuttu, 1999.
Apostolijen toiminta. – koittelupain. - Helsinki ; Stokholmi : Piiplijan kiännnösinstituutti, 2004.
Biblii lapsile livvikse. – Helsinki ; Stokgol`m : Biblien kiänändüinstituuttu, 1995.
D`umalan Poig : D`umalahizen lugendan kird` kard`lana lüüdin kielel / kiändänü da kogonnu M. Pahomov. – Helsingi : LÜÜDILÄINE SIERB, 1999.
Ehtsluužb : arkipäivän ehtoopalvelus ja rukouksia lyydin ja karjala-aunuksen kielellä : käännösehdotus / lüüdin da kard`al-anuksen kielele kiändänu Miikul Pahomov. - Helsinki : Lüüdilaine siebr, 2005.
Enzimäine Moisein kirju / Biblienkiännändyinstituuttu. - Helsinki ; Петрозаводск : Кирья, 2010.
Jevanheli Iivanan kirjuttamana / Piiplijankiännösinstituutti. - Helsinki ; Петрозаводск : Карелия, 2006.
Jevangelii Lukan mugah. – Helsinki ; Stokgol`m : Biblien kiänändüinstituuttu, 1997.
Jevangelii Lukan mugah. – lizäpain. – : Карелия, 2000. 
Jevanheli Lukan kirjuttama. – koittelupain. - : Карелия, 1999.
Jevanheli Markin kirjuttamana / Piipliankiännösinstituutti. - Koittelupain. - Stokholm ; Helsinki : Piipliankiännösinstituutti, 1996.
Jevangelii Markan mugah. – Helsinki ; Stokgol`m : Biblien kiänänduinstituuttu, 1993.
Jevangelii Matfein mugah. – Helsinki ; Stokgol`m : Biblien kiänänduinstituuttu, 1997.
Jevanheli Matvein kirjuttamana / Piiplijankiännösinstituutti. - Helsinki ; Петрозаводск : Карелия, 2007.
Jiesuksen elaigu / Biblien kiännösinstituuttu. – 1991.
Jiesuksen eläntä / Piplien kiännösinstituutti. – 1992.
Lühüt tieduoandai : kniigaine Uvven Sanan lugijoile / Biblien kiännändüinstituuttu (Helsinki). – Петрозаводск : Карелия, 2003.
Malittusana karjalan kielen livvin murdehel / kiändi karjalakse T. Ščerbakova ; čomastai O. Ikkonen. - Petroskoi : Periodika, 2002.
Psaltiri / Biblienkiännändüinstituuttu. - Helsinki ; Петрозаводск : Карелия, 2006.
Uuzi Sana / Biblien kiännändüinstituuttu (Helsinki), Петрозаводск : Карелия, 2003.
Vieronvirzie / Suomen lähetysseura ; karjalan kieleh kiändänüh E. V. Ahtia. – Helsinki, 1923.

Utjärven uljaat naiset:
Utjärven uljaat naiset on Elina Karjalazen kirjutettu kniigu. Se piäzi ilmah vuonnu 2002. Kniigu sanelou Uutjärven kylän elokses. Kniigan kuvat on luadinuh Vesa Takala.
Kniigan juoni.
Kniigas tarinan tabah kirjuttai sanelou uutjärveläzien naizien elokses, eloksen argi- da pyhäpäivis. Suomespäi tulluole ristikanzale vahnu karjalaine kylä oli elämys. Vesa Takalan kuvat tallendettih kylän menuo 1990- da 2000-luvun allus.
Lähtehet.
Karjalainen, Elina & Takala, Vesa 2002: Utjärven uljaat naiset. WSOY: Helsinki. ISBN 951-0-27303-1.

Uuksu:
Uuksu on Karjalan tazavallan Pitkänrannan piirin Pitkärannan linnukunnan kylä.
Se sijoiččou Uksujoven rannal.

Uuksunjogi:
Uuksunjogi () on Luadogah laskii jogi Suojärven da Pitkyrannan piirilöis Karjalan tazavallan suviozas Ven'al. Jogi sijaiččou enne Suomeh kuulunnuol alovehel. Joven suu on n. 20 metrii levei.
Uuksunjogi lähtöy n. 3,5 kilometrua pitkäs Kuikkajärves endizen Soanlahten kunnan alovehel. Siepäi jogi virduau pienien jogiloin kauti kaakkoon. Tämän algupiän suurin koski on Ruhkankoski (178 metrii pitky, 1,5–2 metrii levei, 13 metrii korgei, 0,13 Megawattua). Endizen Suistamon kunnan alovehen pohjasozas Uuksunjogeh laskou pohjazespäi Muuannonjogi, kudai tuou vetty Suurijärves da Muuannonjärves. Muuannonjoven laskukohtan jälles joves on moni koskii, kudamis suurin on Roikonkoski. Roikonkosken jälles jogi laskou Salmenjärveh (24,9 km² da 16 m syvä), kuspäi viet virratah salmen kauti Uuksunjärveh, kudamah laskou ližäkse pohjazespäi Kartoinjogi. 
Uuksunjärvespäi Uuksunjogi virduau ielleh kaakkoon, no kiändyy sit suveh. N. 20 kilometran jälles sih laskou pohjazespäi Sääksjärven reitti, kudai tuou vetty Kotajärvespäi, Ruokojärvespäi da Kivijärvespäi, Maitojärvespäi da Sääksjärvespäi, dai liidehespäi Loimolanjoven reitti (alajuoksun nimenny dai Pensasjogi). Loimolanjoven yhtymäkohtan jälles Uuksunjoves on moni koskii, kudamis suurimat ollah Jukokoski (250 m pitky, 4,4 m korgei, 0,66 MW), Sirnitsankoski (115 m pitky, 2,7 m korgei, 0,4 MW), Kivikulmankoski (320 m pitky, 5,1 m korgei, 0,76 MW), Ylä-Sahankoski (120 m pitky, 4 m korgei, 0,6 MW) da Uuksunkoski (4,8 m korgei, 0,72 MW). Tämän jälles Uuksunjogi laskou endizen Salmin kunnan (nygözin Pitkyrannan) Uuksun kylän lähäl Luadogah Uuksunlahteh.
Suomen aijannu joven alajuoksun koskis oli kolme vezivoimalua da joven suul oli pieni sadama. Jogi oli dai tärgei uittotie. Joves on sežo äijy majualoin luajittuloi patoloi, kudamat ollah typitty jovensuudu.

Uumajan saamen kieli:
Uumajan saamen kieli on uralilazen kieliperehen suomi-ugrilazeh kielijoukkuoh kuului saamilaine kieli.

Uutjärvi:
Uutjärvi (myös "Uut'arvi", ) on karjalaine hieru, kudai on sijoitunnuhes Karjalan tazavallan Anuksen piiris. Kylä kuuluu Kotkatjärven voulostih. 
Sijaičendu.
Anuksenlinnaspäi Uutjärveh on läs 40 kilometrua, Kotkatjärvespäi - 8 kilometrii. Hieru on Uutjärven rannal.
Eläjät.
Hierus eläy läs 20 hengie ymbäri vuon. Kezäl läs joga talois on eläjiä.
Hierun agjat.
Hieru jagavuu nengomih agjoih: Tyhjäl, Kommun, Keskihieru, Kylän agju, Lahti.
Nähtävykset.
Uutjärves on oma kalmoi da vahnu časounu, kudai oli srojittu 1700-luvul.
Muantiedo.
Hierun kohtas Uutjärven järveh virduau Kirvesjogi, kahten kilometrin piäs on Kuhatsildu. Uutjärvi oza Aunusjogie, kudai virduau kylän kohtas pohjazespäi suveh.
Muudu tieduo.
Uutjärves on kirjutannuh da kyläs on elänyh Zinaida Timofeevna Dubinina.
Kuulužu suomelaine kirjuttai Elina Karjalaine on kirjutannuh kniigan Utjärven uljaat naiset. Kniigu piäzi ilmah vuvvel 2002.
Kniigan kuvat on luadinuh Vesa Takala.

Uuzi-Tuulos:
Uuzi-Tuulos () on Karjalan tazavallan Anuksen kanzallizen piirin kylä, kudai kuuluu Alavozen kyläkundah.
Se sijoittuu Tuuloksenjoven suus Luadogan päivännouzurannal.
Kyläs läbi menöy raududorogu.

Uuzi-Vilgu:
Uuzi-Vilgu () on kylä Oniegan rannikon (Prionežskoin) piiris, Karjalan tazavallas. Se sijoittuu Toimičan joven rannal. Uuzi-Vilgu kuuluu Uuzi-Vilgan kyläkundah da kylä on tämän haldivollizennu keskučannu.
Histourii.
Vuodeh 1963 sah Uuzi-Vilgu oli Petroskoin agjal da sit kylä tuli iččenäzekse. Uuzi-Vilgu tuli uvven Vilgazen sel'sovietan (kylänevvoston) keskučakse v. 1965. Nygöi sidä sanotah Uuzi-Vilgan kyläkunnakse. Sih kuuluu 6 kyliä: Uuzi-Vilgu, Vahnu-Vilgu, Polovina, Novoje Lososinnoje, Lososinnoje da Mašezero.
Muantiedo.
Uuzi-Vilgu on läs 14 kilometrua Petroskoispäi.
Rahvas.
Uuzi-Vilgas eläy 1800 hengie (2013). Kyläs on školu, 2 päivykodii, 4 laukkua, počtu, ambulatouri, kirjasto da Kuultuurankodi. Uuzi-Vilgas on karjalankielenkluubu "Ildukečoi" ().
Nähtävykset.
Uuzi-Vilgas mostu vuottu tagaperin oli rakennettu puukirikkö. V. 2015 kyläs oli srojittu uvven sportustadionan kundoilulaitehienke.

Uuzi Jyškyjärvi:
Uuzi Jyškyjärvi () on Karjalan tazavallan Kalevalan kanzallizen piirin pos’olku, kudai kuuluu Jyškyjärven kyläkundah.
Se sijoittuu samannimizen järven liidehrannal, Čirka-Kim’an jovensuus.

Uuzi Zelandii:
Uuzi Zelandii () on valdivo Tyynenmeren lounasozas, Polinezies. Se sijoittuu kahtel suurel suarel (Pohjaine da Suvine) da pienembiloil suariloil (niidy on läs 700). Valdivon pinduala on 268 680 km². Rahvahan lugumiäry on 4 596 700 hengie (kezäkuu, v. 2015).
Muan piälinnu on Vellington.
Uvves Zelandiespäi on pitky matku rinnalolijoih mualoissah: päivänlaskus on Avstrualii (pienin matku on läs 1700 km); pohjazes – Uvven Kaledonien suarialovehet (läs 1400 km), Tonga (läs 1800 km) da Fidži (läs 1900 km).

Uuzi kodi:
Uuzi kodi on Sattuma-pajojoukon disku lapsile. Se kogonah on karjalan kielel. 
Pajoloin kirjuttajat.
Pajoloin sanat ollah hyvin tuttu. Niilöin pohjakse Sattuman alguhpanii, soittai da pajattai Arto Rinne otti karjalazien runoilijoin Vladimir Brendojevan, Irina Kudel’nikovan, Zinaida Dubininan runuo. Muuzikan pajoloih Arto Rinne kirjutti iče.
"Uvven koin" syväindö.
”Uvves kois” on seiččietostu pajostu. Net ollah elättilöis da lindulois, muarjois, keviän, talven da uvven vuvven tulendas. Net kai ollah lapsellizet. Monis niilöis kuuluu lapsien iäniigi. Arton poigah Timo pajattau yhtes tuatanke. Sattuma muite on perehansambli, kudamas tuatah Arto Rinne da Dmitrii D'omin pajatetah da soitetah omien lapsienke. 

Uuzi sana:
Uuzi sana on oza Biblies libo ristittylöin Pyhis Kirjotuksis. Ristittylöin mugah se on Biblien jälgimmäine puoli. Ennen sitä Biblies on Vahnu sana. Uuzi Sana sanolou kui Jumal luadii sovun kaikkien rahvahienke. Se jatkau kerdomustu kui algoi Vahnas sanas.
Uvves sanas on 27 kniigua. Sen jevangelieduis kerrotah tieduo Iisusan elaijas, opastuksis da ruadolois, hänen kuolendas ristal da kuollieloisnouzendas. Jevangeliedui on n'elli: Matfein, Markan, Lukan da Iivanan mugah.
Jevangelieduin jälgeh Uvves Sanas on Apostoloin ruavot, kudai ozuttua kui hyvä viesti levii Jerusalimaspäi Riimah suate. Sen jälgeh tulou apostol Puavilan kirjazet da seiččie kirjastu, net ollah muga sanotut Kiriköllizet kirjazet. Jälgimäinen kniigu on Jiävindy Iivanale sanelou Jumalan valdukunnan lopullizes voitos.
Uvven sanan kniigat kirjutettih vuozinnu 50–150 gretsien kielel.
Uuzi sana karjalakse.
Uuzi sana piästettih ilmah livvikse vuvvennu 2003. Kiännös noudau Yhtynyzien Bibliiseuroin jullattuu gretsienkielisty algutekstua. Sen on luodinnuh Biblienkiännändyinstituuttu.

Uzbekistuanu:
Uzbekistuanu, virallizesti Uzbekistuanan tazavaldu on valdivo Keski-Azien keskiozas. Päivänlaskus se rajoittuu Kirgizienke, koillizes da luodehes Kazahstuananke, lounuas da suves Turkmenienke, suves Afganistuananke, liidehes Tadžikistuananke. Uzbekistuanu rajoittuu Aralan merenke. Piälinnu on Taškentu. Muan pinduala on 447 400 km². Rahvahan lugumiäry on 31 576 400 hengie.

Vaassila Kieleväinen:
Vaassila Kieleväinen (1755-1840) oli karjalaine runonpajattai. 
Häi oli roinnuhes karjalazes pereheh. Vuvvennu 1833 tutkimusmatkan aigah Elias Lönnrot vastai Kieleväizen da kirjoitti äijän eepillistu pajuo da puhiedu, kuduat lizättih myöhembäh Kalevala-eepossah. Vuozinnu 1832-1834 Karjalah toizen tutkimusmatkan aigah Elias Lönnrot kirjoitti: «Häi (Kieleväinen) kerdoi äijän uuttu Väinämözes da toizis hengilois, midä en tiedänyh enne». 
Vuvvennu 1839 Kieleväzen vastai suomelaine kielentutkii Matthias Castren, kudai huomai runonpajattajan suurdu kuulužuttu. Vuvvennu 1995 Vuonnizes, kus oli Vaassila Kieleväzen kodi, azetettih Vaassilan kivi – nimizen mustopačas runonpajattajile (vestäi Martti Aiha, Suomi). Mustopačas azetettih Karjalan Sivistysseura da Kalevalaseura.

Vahjärvi:
Vahjärvi on Kotkatjärven voulostih kuului kylä Anuksen piiris Karjalan tazavallas.
Tieduo kyläs.
Kylä on sijoitunnuhes Vahjärven päivännouzupuolizel rannikol.
Eläjät.
Vuonnu 2012 Vahjärves eli 6 ristikanzua. Vuonnu 2013 oli 2 eläjiä.
Huomivot.
Vahjärvi on hyvä kalastus- da mečästyskohtu. Järven rannal jo mondu vuottu ruadau Lesnoje ozero -nimine mökkifirmu.

Vahvajärvi:
Vahvajärvi on Lounas-Karjalan järvi Sortavalan piiris.
Se kuuluu Jänisjoven alah. Tämä jogi laskeh Luadogah. Järven pinduala on 11,6 km². Sen piduhus – 6,7 km, levevys – läs 3 km, randuviivan piduhus – 24 km. Sen keskisyvys on 7 m, syvin kohtu on 23,5 m.
Järves on 14 suardu, kudamien yhtehine pinduala on 1 km. Suurimat niilöis ollah Vahvasari da Muhkosari.
Järvespäi ottau allun Vahvaoja, kudai virduau Ruokolambeh da sit Jänisjärveh.
Järves on riäpöidy, kuor’oidu, särgii, ahvendu, haugii, matikkua, kiiškoidu da säyniä.

Valamoi:
Valamoi (, ) on Karjalan tazavallan Sortavalan piirin Sortavalan linnukunnan pos’olku.
Se sijoiččou Valamoin suaren pohjasrannal Luadogan järves.
Nygyaigaine pos’olku perustettih vuozinnu, konzu loppui Suuri voinu. Silloi Luadogan Karjalan aloveh, kudai liittyi Suomeh, rubei kuulumah Nevvostoliittoh. Suomelazii työnnettih rajan tuakse da tälle alovehele tuldih Nevvostoliiton rahvahat.
Vuvvennu 1950 Valamoin suarel perustettih Voinuveteruanoin da niistielöin taloi. Vuvvennu 1984 se muutettih manderehele (Videleh, Karjalan tazavallan Anuksen piiri).
Sidä paiči Valamoin suarel ruadoi muzei (1979 – 1992), Valamoin mečänhoidotila, meteostansii, kylän bol’ničču, škola, lapsienpäivykodi, Kul’tuurutaloi, yhtevysozasto, kirjasto.
Vuvven 2016 allus pos’olkas ruadau Valamoin škola, ambulatourii, kul’tuurutaloi, yhtevysozasto, laukku, policiipunktu.

Valamoi (suari):
Valamoi () on suaristo, kudai on sijoitunnuhes keskel Pohjas-Luadogua läs 40 kilometrii Sordavalaspäi suveh. Se kuuluu hallindollizesti Ven'an Karjalan tazavallan Sordavalan piirih.
Vuodeh 1940 asti suaristo kuului ozannu Sordavalua Suomeh.
Valamoin suaristoh kuuluu läs 50 suardu, kudamien yhteispinduala on 36 km². Suaristoalovehen suojelemizekse vuonnu 1992 Ven'an prezidentu andoi azetuksen, kudaman mugah perustettih Valamoin suariston luondopuusto. Luondopuuston piätehtävänny on säilyttiä suariston luonduo da tutustuttua matkailijoi ekotroppazien kauti alovehen kul'tuuruarvoloih, histourieh da luondopaikkoih..
Suariston suurin da tundietuin suari on "Valamoi", da sen pinduala on 28,45 km². Suaren kaunis luondo da tunnelmu houkutellah matkailijoi kaikkielpäi muailmas. Valamoin suari on tundiettu ortodoksizes Valamoin manasteris. Manasteri rubei uvvessah ruadamah da manuahat tuldih suarele uvvessah vuonnu 1989. Manasteris kävyy äijy uskovastu (pyhilekävijiä).

Valamoin manasteri:
Valamoin manasteri on Ven’an pravosluavnoin kirikön manuahumanasteri, kudai sijaiččou Karjalas, Valamoin suariston suarilois.
Histourii.
Starinan mugah ristimizen levitändän aigua apostolu Ondrei lähti pohjazeh kerdomah Jevangelies. Dnepran da Volhovan randoi myöte mendyy Hristosan opastui meni kouhujah da bauhujah Nevo-järveh da pani kiviristan Valamoin vuaroih. On olemas manasterin roindan kaksi variantua. Toizen mugah 900 vuottu jälles 2 inokua Sergei da Herman tuldih päivännouzupuolizis mualois (voi olla Gretsies) da yhteh suarilois perustettih manuahukunnan. Kirjallizet tiijot, kuduat kerrotah Sergien da Hermanan ruavos, hävittih. Toizen variantan mugah manasteri perustettih X–XI vuozisual. Tämä variantu roih Avruami Rostovovskin yhtes pyhäeloskerran ozis, kuduas mainitah Avruamin olemistu Valamois X vuozisual. Sežo täs pyhäeloskerras on kirjutettu, gu vuvvennu 1163 Sergien da Hermanan pyhäjiännykset siirrettih Valamois Novgorodah. Valamoin manasterin tovvelline histourii algau XIV-vuozisuas. «Tarina Valamoin manasteris» -kirjutuksen mugah manasteri perustettih vuvvennu 1407. XIV vuozisuan allus suaristos elättih läs 600 manuahua, ga ruoččilazien käzintulendoin täh suari köyhtyi.
Suuri Pohjan voinu.
XVIII vuozisuan allus Pedru I algoi torata, gu piästäs Baltian mereh da suaja Ven’an ekspansien luodehozah. Vuvvennu 1702 (11. (22.) ligakuudu) Ven’a sai Noteborg-linnan (myöhembäh Pähkinälinnu), ga keviäl vuonnu 1703 sai Neva-joven suus olijan Nevanlinnan. 16. (27.) oraskuudu vuvvennu 1710 täh paikkah ruvettih nostamah Piiteri-linnua. Ga Redusuareh sijoitettih Ven’an merilaivaston keskus –Kronšlot (myöhembäh Kronštadt).
Vuvvennu 1710 voinukampuanieh näh ven’alazet suadih Viipuri-linnan. Sil aigua gubernien pohjal perustettih Pietarin gubernii. Vuonnu 1713 ven’alazet voiskat suadih Helsingfors da Åbo. Vuvvennu 1715 Kirilovan manasterin arkimandritan pakičuksen mugah Pedru I käski panna Valamoin manasterin endizeh kundoh. Manasteri ruvettih nostamah vaste suadah paikkah, konzu rauhansobimus vie ei ollut kirjutettu. Vuon 1719 puuhine Valamoin manasteri pyhitettih da nostettih erilazet abutilat.
Vuon 1719 suaduloih mualoih perustettih Viipurin muakundu, kudai liitettih Piiterin gubernieh. Uudeh muakundah liitettih Valamoin suaristogi, kudai liityi Kexholman gubernieh. Vuon 1721 Ruočči kirjutti Uuvvenlinnan rauhansobimuksen da tunnusti Inkarimuan, Kexholman gubernien da Karjalan ozan Viipurin gubernienke liittämizen Ven’ale.
Manasterin kehitys.
Vuvven 1730 aigah nostettih Uspenskaja-kirikkö da puuhine aidu, ga net hävitettih tulipalos vuon 1754. Jelizaveta Petrovna avvutti panemah manasteri endizeh kundoh, ga vuon 1765 manasteris eli vai 11 manuahua. Vuon 1774 pyhitettih Jumalan uvvestuksen kirikkö. Kirikön ymbäri oli nellikön muvvos manuahoin pertit. Kirikön kulmih nostettih Uspenskaja-kirikkö (talvikirikkö, kudai lämitettih) da Nikolskaja-kirikkö.
Igumenu Nazari, kuduas roih manasterin piälikkö vuon 1781, algoi suuri kivisrojindu. Vuon 1805 nostettih pyhien apostoloin Pedrun da Puavelan kunnivokse kirikkö da bol’niččukirikkö Jumalan muaman obrazan kunnivokse. Täs aijas suarel on 72 metrin korgevuttu manasterin kellojallat. XIX vuozisual luajittih Valamoin kellojallois suurimbat Onderei-apostolan kunnivokse kellot. Net painettih läs 1,6 tonnua.
Suomen suuriruhtinaskundu.
Vuvvennu 1811 Suomen gubernii Valamoin suaristonke liityi Ven’an valdukunnan Suomen suuriruhtinaskundah. Gubernii sai endizen Viipurin gubernii-nimityksen. Vuonnu 1819 Aleksanderi I kävi manasterih. 1892 vuodeh sah manasteri oli Piiterin mitropolitoin vallas, ga myöhembäh liityi uudeh Viipurin da Suomen jeparhieh.
Manasterin paras aigu oli XIX vuozisual. Vuvvennu 1839 käskyhaldivoičijakse oli valittu Damaskin, kudai oli manasterin ohjuajannu 42 vuottu. Hänen ponnistuksen mugah srojindu suarel oli vaigu nerokkahien kirvesmiehien ohjuandal. Damaskin kučui srojindah Piiterin arhitektoran da akadiemiekan Aleksei Gornostajevan.
Damaskin mugah manasteris oli kova kuri: nuoret manuahat pietäh huoldu vahnois manuahois, kaikin kävväh jogahizih kirikkösluužboih. Igumenan Damaskinan kuolendan jälles manasterin ohjuajakse tuli Damaskinan jatkai Ionafan II, kudai maltoi nosta uvven suuren kirikön 3000 ristikanzah näh.
Valamoin manuahat tahtottih muuttua oman manasterin Uvvekse Ierusalimakse, sendäh XIX vuozisuan allus suares roitahes nimitykset, kuduat kerrotah Uuzi Sana-aijas: Kedron, Gefsimanija, Eleon-vuori, Voskresenski-skittu.
Enzimäzen muailmanvoinan algussah suares eli läs 1000 ristikanzua.
Iččenäzen Suomen ozannu.
Ligakuun vallankumovuksen Valamoi liityi uvvessah luajittuh Suomeh, mi säilytti Valamoin manasterin. 1925 vuvven algajen ruvettih pidämäh sluužbat suomen kielel, suaret lujittih. Suomen pravosluavnoi kirikkö on uuvven stiil’an. Se otti päivänlaskumualoin Äijypäivän päivymiärän laskun, sendäh Valamoin manasterile pidi ottua grigourienkalenduaran julianankalendгaran sijah. 1920-luvul uvven stiil’an ottamine eroitti Valamoin manasterin. Kymmenen vuvven jälles riijan loppiettih Suomen erivoiskat, kuduat tuldih suaristoh. Suurin oza manuahois kieldävyi Suomen arhiepiskopan Hermanan vallas. «Vahnan stiil’an» manuahat lähtiettih Serbieh, Grecieh, Makedonieh, Germuanieh, Amierikkah da Marokkoh.
Vuozinnu 1939–1940 talvisovan aigua manasteri oli voinutoimien alovehes. Manuahat, kuduat jo oldih Suomen kanzalazinnu, tuhukuun alus vuvvennu 1940 lähtiettih iäres suares. Net otettih arvokkahat tavarat, ezimerkise Valamoin Jumalan muaman obrazan originualan da kellot. 18. kevätkuudu Valamoin manasterin suuret kellot soitettih 12 kerdua, mi tarkoitti manasterin elaijan loppuu. Manuahat sijoitettih Heinävies Suomes da perustettih Uusi Valamoi-manasterin Papinniemes.
Suuren ižänmualazen voinan aigua.
Sygyzyl vuon 1940 Valamoin suarel, manasteris perustettih bocmanoin da laivupoigien škola, kuduan opastujat lähtiettih puolistamah Leningruadua vuvvennu 1941. Vuvvennu 1944 suomelazet voiskat jätettih suari da myöhembäh suareh sijoitettih Pitkyrannan sel’l’ulouzuzavodan abutila, perustettih mečanhoidoala da nostettih uvvessah manuahoin meteostansii.
Nevvoston aigua.
Vuvvennu 1950 endizis manuahoin pertilöis sijoitettih ruavon voinan niistielöin kodi, kuduah myöhembäh vägeh pandih elämäh voinan niistiet manderes (sežo Pietaries). Siirrettih mandereh vuvvennu 1984.
Vaigu vuon 1950 suarele ruvettih tulemah enzimäzet höyrylaivat turistoinke. Vuvvennu 1979 suareh perustettih rahoitettu aloveh-muzei da vähästy myöhembäh ruvettih kohendamah mustomerkilöi.
Elvitys.
13. talvikuudu vuvvennu 1989, Ondrei Pervozvanni-apostolan muistopiän suareh tuli 6 manuahua, mi tarkoitti Valamoin manasterin elvitysty.
27. tuhukuudu vuvvennu 1994 arhimandrittu Pankrati pyhitti Valamoin manasterin časounua Sinopskaja-randupihal Piiteris. Časounu lopukse tuodih järilleh manasterih.
13. talvikuudu vuvvennu 2005 enzi kerran soitti «Onderei Pervozvanni» -nimine kello, kudai azetettih manasterin kellojalgoih vahnan kelloloin elvittämizen ohjelmanmugah.
10. heinykuudu vuonnu 2009 Patriarhu Kiril da Karjalan tazavallan piämies S.L. Katanandov avattih Patriarhan Aleksi II kunnivokse nimitetyn muzien. Muzien avuandu oli Valamoin manuahoin 20 vuvven elaijan elvityksen kunnivokse.
Oraskuun lopus vuvvennu 2010 manasterih tuli Konstantinopolan kirikön patriarhu Varfolomei.
Vuvven 2011 aigua episkopan Pankrati tiedoloin mugah manasteris eläy 217 ristikanzua (sežo skitat da pihat): 37 ieromanuahua, 12 ierodiakonua, 89 manuahua, 79 poslušnikkua. Manasteris ruadau 30–40 ruadajua.
Manasterin siännöt.
Valamoin manasteri on Ven’an da Moskovan patriarhan vallas. Patriarhan Aleksi II mugah Valamoin manasteris on igumenan ohajavo, kudai on Valamoin manaserin vahnan siännön mugah. Pyhän Valamoin manasterin siännöt ollah Afonskiloin manasteriloin mugah: nimidä ei sua luadie ilmai käskyhaldivoiččijoin da manuahoin nevvoloi. Sendäh ainos on manuahoin hengikerähmö. 

Valdimo:
Valdimo on Suomen kundu, kudai on sijoitunnuhes Pohjas-Karjalan muakunnas. Kunnas eläy 2326 ristikanzua, da sen pinduala on 769,5 km².
Valdimon Peri-Sivakas on säilynyh 1500-luvulpäi muinaskarjalazien (karjalkoin) itkukivi da vahnu kalmisto..
Suomen toine karjalankieline lapsien muuzikkuelostusškola Linduzet ruadau Valdimol, toine oli Helsingin Mellunmäis.
Valdimon hierut.
Elomäki, Haapakylä, Halmejärvi, Hirsikangas, Kalliojärvi, Karhunpää, Koiravaara, Koppelo (Koppelojärvi), Maanselkä, Nuolijärvi, Pajukoski, Puukari, Rasimäki, Rumo, Sivakkajoki, Sivakkavaara, Verkkojoki da Ylä-Valtimo.

Valentina Kodratjeva:
Valentina Kodratjeva on karjalankieline kirjuttai da runoilii, pajoloin tekstoin luadii. Häi kirjuttau karjalan kielen livvin murdehel. Hänen kerdomuksii da runoloi alalleh painetah karjalankielizeh Oma Mua -lehteh da Taival-almanakkah.
Kirjuttamah tartundu.
Valentina Kodratjevan enzimäzii kerdomuksii painettih Oma Mua -lehteh vuvvennu 2009. Nämmä kerdomukset oldih “Akoin päivy”, “Tönčöi” da “Ni puččih, ni päččih”. Tämän jälgeh Valentina Kodratjeva on alalline Oman Muan kirjuttai da lugii.
Valentina Mihailovna rubei kirjuttamah vuvven 2008 talvel. Kirjuttua livvikse ei maltanuh, ei tiedänyh karjalan kielen kirjaimii. Allus algajen kirjutti ven’an kirjaimil. Omua enzimästy pitkiä kerdomustu ”Kaksi pedäjiägi” rubei kirjuttamah kirillitsal. Sit otti Aberin da opastui livvin kirjaimikon ičepiänneh.
Juuret.
Valentina Kondratjeva on roinnuhes vuvvennu 1950 karjalazes Issoilan hierus, tänäpäi se kuuluu Immalan kyläh. Enne sil čupul oli mondu pikkarastu hieruu: Issoilu, Liettii, Niemi, Päččil. Pereh oli aiga suuri, tuatal da muamal oli kaheksa lastu. Valentinan tuattah oli karjalaine, muamah – inkeriläine. Muamal oli Rikkinen sugunimi, tuatal – Rikkijev. Pakkaskuul 1947 vuvvel Valentinan vahnembat mendih yhteh.
Perehes, hos emändän muamankielenny oli inkerinmurreh, ijän kaiken paistih livvikse. Valentinan muamah – Hilda Petrovna on Leningruadan alovehel rodivunnuh. Karjalah tulduu terväh opastui pagizemah livvikse da sit ven’aksegi. Lapset školah lähtiettih, nikudai ven’an kieldy ei maltanuh. Vie Valentinan omassah poigugi, konzu rubei käymäh päivykodih ei maltanuh ven’akse ni yhty sanastu.
Opastundu.
Školan loppiettuu Valentina Kondratjeva lähti opastumah Sortavalah buhgalterikse. Buhgalterinnu ruadoigi enimät vuvvet. Nygöi on penziel. Penziel toizekse ruavokse rodih omal karjalan kielel kirjutandu. Se ruado on mieleh da ainos korgiel tazol ruattu.
Runoniekku.
Prouzan ližäkse Valentina Kodratjeva kirjuttau runoloi da pajoloin tekstoi. Omii runoloi äijän kerdua kävyi lugemah runoloin lugijoin kilbah, kudamua pietäh Anukses Brendojevan festivualin hantuzis. Hänen kirjutettuloi pajoloi pajatetah anukselazet pajojoukot.
Suurembat kerdomukset.
Valentina Kodratjevan kerdomuksis on tozi kajalaine elos da tozi karjalazet rahvas. Poluudittuu syväin -kerdomukses on kirjuttajan muaman elostu. Elos Hilda Petrovnal oli jygei. Voinan aigah häi oli nemsoin vallan ual. Sit händy karkoitettih omas muaspäi, työttih Germuanieh luageriloih. Sit Suomi lunnasti inkeriläzii. Jälgimäi tuldih Karjalah, omale roindumuale Leningruadan alovehele muga ni laskiettu ei.

Valgeirožahanhi:
Valgeirožahanhi ("Branta leucopsis") on lindu.
Kogo da nägö.
Piduhus: 58-70 cm<br>
Siibien agjuväli: 120-142 cm<br>
Paino: 1,8-2 kg

Valgeirožačiirakko:
Valgeirožačiirakko ("Chlidonias hybridus") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo ("Sterna paradisae"). Valgeirožačiirakon karjalankieline nimi on täh artikkelih näh kiännetty suomenkielizes sanas "valkoposkitiira".
Aloveh.
Valgeirožačiirakko peziy paikoitellen Suvi- da Keski-Europas sego siepäi Kitaih da Indieh täydyjäl alovehel. Yksi alaluadu peziy Australies da toine Päivännouzu-Afrikas. Europas da Aazies pezijät linnut talvehtitah Afrikas da Suvi-Aazies. Suomes valgeirožačiirakko on harvinaine gost'u, kudai tavattih enzimäzen kerran Vantaal heinykuus 1975.

Valgeisiibičiirakko:
Valgeisiibičiirakko ("Chlidonias leucopterus") on čiirakkoloin heimoh kuului lindu.
Karjalankieline nimi.
Karjalan kieles tunnetah sana "čiirakko", kudamal tarkoitetah tavallizeh kalačiirakkuo ("Sterna hirundo") libo lapinčiirakkuo ("Sterna paradisae"). Valgeisiibičiirakon karjalankieline nimi on täh artikkelih näh kiännetty suomenkielizes sanas "valkosiipitiira".
Aloveh.
Valgeisiibičiirakko peziy enimyölleh Randusuvi-Europas da Aazies. Linnut talvehtitah Afrikas, Suvi-Aazies da Australies. Suomes valgeirožačiirakko on harvinaine gost'u, kudai tavattih enzimäzen kerran Hailuvvos oraskuus 1974. Suomespäi lugijen lähimäzet pezindykohtat ollah Estounies.

Valgo-Ven'a:
Valgo-Ven'a libo Beloruussii on Päivännouzu-Jevroupan valdivo. Sen viralline nimi on Valgo-Ven'an tazavaldu. Rahvahan lugumiäry on 9 498  700 hengie (vuvven 2016 allus), pinduala on 207  600 km². Se on 93. sijal muailmas rahvahan lugumiäryn mugah da 84. sijal pindualan mugah.
Sen piälinnu da muan suurin linnu on Minsk. Virallizet kielet ollah beloruussien (valgo-ven'an) da ven'an kielet.
Luodehes tazavaldu rajoittuu Litvanke, päivänlaskus – Pol'šanke, pohjazes – Latvienke, päivännouzus – Ven'anke, suves – Ukrainanke.

Vanuatu:
Vanuatu on Tyynenmeren valdivo, kudai sijoittuu Melanezies. Sen viralline nimi on Vanuatun tazavaldu. Pohjazes se rajoittuu Solomonan suariloin alovehvezilöinke, päivänlaskus – Avstrualienke, lounuas – Uvven Kaledonien alovehvezilöinke, päivännouzus – Fidžin alovehvezilöinke. Randuviivan pitkevys on 2528 km. Vanuatun tazavaldu sijoittuu Uuziloin Gebridoin suariston 83 suarel. Muan yhtehine pinduala on 12 190 km². Vanuatun rahvahan lugumiäry on 234 023 hengie (v. 2009). Piälinnu on Port-Vila.

Varattavu iivananpäivy:
Varattavu iivananpäivy (, ruots. "Farlig midsommar") on Tove Janssonin kirjuttama Muumi-kniigu. Ruočikse kirjutettu alguperäine tevos piästettih ilmah vuvvennu 1954. Suomekse tevos kiännettih vuvvennu 1957 da karjalakse 2010. Karjalakse tevoksen on kiändänyh Natalja Sinitskaja.

Varkaus:
Varkaus on linnu Suomen Pohjas-Savos. Varkaus on perustettu vuvvennu 1929. Linnakse se rodih 1962. Varkaukseh liitettih 1. pakkaskuudu 2005 Kangaslammin kundu.
Linnanozat.
Lehtoniemi, Käpykangas, Könönpelto, Puurtila, Kangaslampi, Kuoppakangas, Päiviönsaari, Kommila, Taipale, Repokangas, Häyrilä, Kaura-aho, Luttila, Hasinmäki, Pussilanjoki, Käärmeniemi, Taulumäki, Savonmäki, Akonlahti, Kosulanniemi
Nähtävykset.
Histourielline da čoma Taipaleen kanualu on yksi merkittäi nähtävys Varkaukses. Alovehel on nähtävis 1800-luvul peräizin olii vahnu kanualu dai modernu kanualu. Varkaukses sijaiččou Mekaanisen musiikin museo (Mehanillizen muuzikan muzei).
Ystävyslinnat.
Varkauksen ystävyslinnat ollah Lu'an (Kitai), Nakskov (Danii), Rjukan (Norveegii), Sandviken (Ruočči)
, Petroskoi (Ven'a), Rüsselsheim (Germuanii), Pirna (Germuanii), Zalaegerszeg (Vengrii). Ystävyslinnoile on nimetty omii kohtii. Varkaukses on Zalaegerszegin aukio (lagevo), Rüsselsheimin aukio (lagevo), dai pihat: Petroskoinkatu, Sandvikeninkatu, Nakskovinkatu, Rjukaninkatu da Pirnankatu.

Varoi:
Varoi ("Corvus corone") on lindu.
Kogo da nägö.
Piduhus: 44-51 cm<br>
Siibien agjuväli: 84-100 cm<br>
Paino: 410-675 g

Vas'a Veikki:
Vasilii Saveljevič Ivanov (tovelline sugunimi; peittonimi Vas’a Veikki; on roinnuhes 8. kevätkuudu 1958) – karjalaine runoilii, kirjuttai, kiändäi, lehtimies. Veikki kirjuttau karjalan kielen livvin murdehel.
Eloskerdu.
Veikki on karjalaine da roinnuhes kyläs. Lapsusaigah händy kazvatti buabo. Häi opastui Priäžän da Anuksen školukodilois. Vas’a Veikki oli sluužbas Mustanmeren laivastos da ruadoi Baltianmeren höyryläivastos. Häi loppi zaočno Leningruadan Arktikan opiston da Leningruadan valdivonyliopiston žurnalistiekan tiedokunnan. Enziozutuksennu oli ven’al kielel runo, kudai oli painettu Morjak Baltiki- Leningruadan lehtes da Olonetskaja pravda-lehtes vuvvennu 1985. Kuulužan karjalazen kirjuttajan Vladimir Brendojevan vaikutuksel Veikki algoi kirjuttua omii tevoksii omal karjalan kielen livvin murdehel. Hänen tevokset piästettih ilmoih Sever-, Carelia-, Kipinä-, Karjalan heimo(Suomi)-žurnualois da Oma Mua- lehtes. Veikki on Ven’an lehtimiehien liiton da Ven’an kirjuttajien liiton Karjalan ozaston ozanottai. Omas eloskerras Vas’a Veikki kirjuttau: taijos minä suvaičen realizmua, suvaičen kirjalližuttu, kudamah näh ruvetah ajattelemah. VeikkieläyPetroskois. 

Vasco da Gama:
Vasco da Gama (nenga 1460, Sines — 24. talvikuudu 1524) oli portugalilaine tutkimusmatkailii da enzimäine ristikanzu, kudai piäzi merireittii pitkin Afriekan kauti Indieh.

Vaski:
Vaski Mendelejevan sistiemallizen järjestyksen mugah on yhtendentostu joukon nelländen periodan alguaineh. Sen atomunoumer on 29. Sidä merkitäh Cu (). Prostoi aineh vaski on sitkei kullankarvaine da rouzuvoi metallu (se on vaiku rouzovoi, ku ei ole oksidnoidu pl'onkua). Ristikanzu käyttäy sidä ammuzis aijois algajen.
Histourii.
Vaski on yksi enzimäzis metalloispäi, kuduadu ristikanzu käyttäy äijiä, sendäh gu sidä voi suaja kebjieh ruvaspäi da sih pidäy madal sulattamizen lämbötila. Se on yksi seiččemes metalloispäi, kudualoi ristikanzu tiedäy ammuzis aijois algajen. Tämä metallu on luonnos puhtahas nävös puaksumbah, migu kuldu, hobju da raudu. Vaskivuozisada, konzu käytettih äijiä vaskivehkehii, on kivivuozisuan jälgeh. S.A. Semjonovan da hänen ruadodovariššoin tutkimukset ozutettih, gu, hos vaski on pehmei, vaskizet ruadovehkehet ollah parembii, migu kivizet. Niilöin avul hallotah halgoloi, sruugatah, poratah da pilatah puuloi teriämbi.
Muinazis aijois sulatettih yhteh vaski tinanke – da roih bronzu. Sen avul luajittih orožii imi. Bronzuvuozisada tuli vaskivuozisuan sijah. Vasken da tinan segasulateh (bronzu) suadih enzikerran Lähi-Päivännouzus 3000 vuottu enne meijän aijan luguu. Bronzu oli kaikile mieldy myö, sendäh gu se on luja da sidä kebjieh taguo. Sen periä sidä käytettih, konzu luajittih ruado- da mečästysvehkehii, astieloi da čomenduksii. Kaikin nämmä ezinehet lövvetäh muinažuontiijollizis kaivamizis. Bronzuvuozisuan sijah tuli rauduvuozisada (se koskou ruadovehkehii).

Vas’s’oinkylä:
Vas’s’oinkylä () on Karjalan tazavallan Anuksen kanzallizen piirin pos’olku, kudai kuuluu Kuittizen kyläkundah.
Se sijoittuu Mägriänjoven rannal.

Vatikan:
Vatikan, virallizesti Vatikanan linnuvaldivo (Civitatis Vaticanae, Stato della Città del Vaticano) on Itualien piälinnan Roman ymbäri, pindualal da vägiluvul muailman pienin iččenäine valdivo. Pinduala on vai 44 gektuarua. Muailman suuriman valdivon, Ven'an, pinduala on 38,8 miljounua kerdua suurembi Vatikanan pindualua.
Vatikanan iččenäine valdivon piämies on papa. Vatikanan valdivomuodo on teokratii, kogo poliittine valdu on papistol. Valdua käytetäh papan ližäkse tämän nimittämät kardinualat, kudamien ruadoh kuuluu uvven papan valličendu.
Vatikanal ei ole iččenästy poliittistu libo vojennoidu vaikutusvaldua. Sen infrastruktuuru riippuu Itualies. Valdivo ei kuulu Yhtistynnyzih kanzukundih, ga se toimiu sie tarkailijannu Pyhän istuimen kauti. Vatikanal on yhtelläh suuri kanzoinväline arvo, sendäh gu kogo katolistu kirikkyö ohjatah siepäi.

Važojärvi:
Važojärvi () on kylä Kotkatjärven voulostis Anuksen piiris Karjalan tazavallas. Toizen muailmanvoinan aigua kyläs ruadoi vangileiri. Kyläs on sijoitunnuhes Važojärven Spuasan Kirkastumizen miesmanasteri.
Eläjät.
Vuonnu 2013 kyläs on elänyh 72 hengie.

Vellington:
Vellington (, ) on Uvven Zelandien piälinnu. Vuonnu 2006 linnas on elänyh 176 000 ristikanzua.

Ven'a:
Ven'a (ven.: "Россия, Российская Федерация / Rossija, Rossijskaya Fjedjeratsyya") on Päivännouzu-Jevroupan da Pohjas-Aazien valdivo. Sen viralline nimi on Ven'an federatsii. Sen rahvahan lugumiäry on 146 544 710 hengie (v. 2016). Pinduala on 17 125 191 km². Se on 1. sijal muailmas pindualan mugah da 9. sijal rahvahan lugumiärän mugah.
Valdivon piälinnu on Moskovu. Viralline kieli on ven'an kieli.
Ven’a rajoittuu 16 muanke (suurin tunnus muailmas):
Läs 41% rahvastu on pravosluavizii.

Ven'an kieli:
Ven'an kieli (ру́сский язы́к, "russki jazyk") kuuluu päivännouzusluavilaizih kielih, kudamih kuulutah vie ukrainu, valgoven'a da ruteeni. Ven'an kielel pagizou läs 275 miljonua hengie, läs 165 miljonal se on muamankieli. Ven'akse kirjutetah kirillizin kirjaimin.
Ven'an kieli on Ven'an virralline kieli da sil on virrallizen kielen azemu vie Kazahstanas da Valgo-Ven'al. Ven'akse paistah muijalgi Iččenäzien valdivoloin liiton mualois sego ezimerkikse Mongolies. Ven'an kieli on yksi Yhtistynnyzien kanzakundoin kuvves virrallizis kielis. Ven'a oli aijemba Nevvostoliiton virralline kieli. Ven'an kieli on yksi muailman kaheksas suurembas kieles.
Ven'akse muamankielenny pagizou läs 161,7 miljonua rahvastu, kudamis 137 miljonua eläy Ven'al. Vierahannu kielenny sidä maltau läs 110 miljonua. Ven'an Federatsien ližäkse se on virralline kieli Kazahstanas, Kirgizies da Valgo-Ven'al. Ven'an kielel on alovehellizen vähembistökielen stuatussu Suvi- da Päivännouzu-Ukrainas. Tadžikistanas ven'an kielel on virrallizen kanzoinvälizen kommunikoindukielen azemu. Baltian mualois da Izrailis eletäh suuret ven'ankielizet vähembistöt. Ližäkse ven'ua vierahannu kielenny äijät maltetah Azerbaidžanas, Uzbekistanas da Mongolies.
Kirjaimet.
Nygyven'an kirjaimet perustutah piäozin vuvven 1708 kirillizeh kirjaimistoh, niidy on 33:

Venehjärvi:
Venehjärvi (, ) on vahnu kylä Karjalan tazavallas Kostamukšen linnupiiris.
Se sijoittuu Šuurivaaran suarel samannimizen järvel Venehjärvel ().
Kylä on histourien da kul’tuuran mustomerki, histourielline poselenii.

Venesuela:
Venesuela, virralline nimi on Bolivarian Venesuelan Tazavaldu () on valdivo Suvi-Amerikan pohjazes. 
Pohjazes sen randoi huuhtellah Kariban meren da Atlantizen valdumeren viet, päivännouzus se rajoittuu Gaijananke, suves – Braziilienke, päivänlaskus – Kolumbienke. 
Muan pinduala on 916 445 km². Rahvahan lugumiäry on 30 761 000 hengie (v.2015). Piälinnu on Karakas. Virralline kieli on ispanien.

Vengrien kieli:
Vengrien kieli (vengrien kieleh "magyar nyelv") on uralilazen kieliperehen suomi-ugrilazeh kielijoukkuoh kuului ugrilaine kieli.

Vengrii:
Vengrii on Keski-Jevroupan valdivo. Muan rahvahan lugumiäry on 9 849 000 hengie (v. 2015), pinduala on 93 036 km². Se on 89. sijal muailmas rahvahan lugumiärän mugah da 108. sijal pindualan mugah.
Valdivon piälinnu on Budapeštu. Virralline kieli on vengrien kieli.
Se sijoittuu Jevroupan keskes. Se on syväinmuavaldivo (se ei ole meren rannal).
Vengrii rajoittuu Ukrainanke, Rumiinienke, Slovakienke, Serbienke, Horvatienke, Slovenienke da Avstrienke.

Venus:
Venus on päiväzensistieman planiettu.

Vepsän kieli:
Vepsän kieli on uralilazeh kielipereheh kuului baltiekkumerensuomelaine kieli. Sidä paistah vepsäläzet enimyölleh Karjalan tazavallas Oniegujärven rannikon suvi- da päivänlaskupuolel sego Leningruadan alovehel.

Veriapel'siinu:
Veriapel'siinu on ruskieloin apel'siinulajiloin yhtehisnimitys. Tavallizimat lajikkehet ollah sanguinello, tarocco da moro. Veriapel'siinu on tavallistu apel'siinua pienembi. Nimitys tulou sen verenruskies väris, eigo sit ole verdu, muga kui ei toizisgi puunandimis.
Ruskien värin fruktu suau mm. likopienaspäi da antosianaspäi, kudai on ylehine pigmentu kazvilois da puunandimis.
Veriapel'siinas on äijy C-vitamiinua.

Veskelys:
Veškelys () on vahnu karjalaine kylä Suojärven piiris Karjalas.
Histourii.
Enzimästy kerdua Veškelyksen prihodu oli mainittu dokumentois vuvvennu 1788. Vuvvennu 1858 mejän kyliä sanottih Veškel’skoe mirskoje obščestvo. Anuksen gubernien kartal vuvvennu 1908 tämä elopaikku oli kui Veškelyksen pogostu. Vuozinnnu 1927- 1930 Veškelys kuului Siämärven piirih.Vuozinnu 1930-1956 Veškelys kuului Priäžän rajonah. Vuvves 1956 kylä kuuluu Suojärven piirih. Sil vuvvel täs oli perustettu Veškelyksen souhozu. Souhozas oli jugei ruado: piettih žiivattua, kezäl niitettih heiniä, zvierofermal oli norkua, kazvatettih kartohkua.
Yhtehizet tiijot.
Veškelyksen kylä sijaiččou seiččemen pienen järven rannal. Järvien nimet ollah Kirikköjärvi (järvel seizoi kirikkö), Matkajärvi (järvi on dorogupieles), Tervulambi (lammel lähäl laskiettih tervua), Maimulambi (järves oli äijy maimua), Čižma, Koverlambi, Joučenjärvi. Kylä on 38 kilometrua Suojarvelpäi liideheh.
Veškelyksen kyläh kuuluu 8 hieruu: Kirikkömägi, Pappil, Padagdja, Makkoilu, Vatčailu, Niikoilu, Pedri, Hoškoilu. 
Nygöi Veškelykses eläy 693 hengie. Niilöis läs 65% ollah karjalazet. 
Meijän kyläs on histourii-arhitektuurizii mustomerkilöi: Sorokinoin taloi da Georgien časounu.
Veškelykses on keskiškola, kus opastuu 96 opastujua. Vuvvennu 1998 kyläs avavui lapsienkodi.
Kyläs pruaznujah äijy pruazniekkua: Uuzi vuozi, Keviän vastavundu dai muudu. Joga vuottu kyläs on Veškelyksen pruazniekku – Sroičanpäivy1.
Lähtehet.
1. http://minunmua.ucoz.ru/publ/1-1-0-21

Vezisuadu:
Vezisuadu libo vodoruodu Mendelejevan sistiemallizen järjestyksen mugah on enzimäine alguaineh. Sidä merkitäh H. Nimi on kiännöslaihin latinan kielespäi: (muinasgriekan kielespäi ὕδωρ – ”vezi” da γεννάω – ”suan”) – ”suaju vetty”. Sidä on äijy luonnos.
Prostoi aineh vodoruodu – H2 – on kebjei guazu ilmai värii. Sevoitekses ilmanke libo kisloruodanke vodoruodu on palaju da voi räjähtiäkseh. Se ei ole myrkyaineh. Se sulau etanolas da monilois metallois: ravvas, nikel’as, tituanas, pluatinas.

Veškelyksen kirjasto:
Veškelyksen kirjasto on Karjalan Veškelyksen kyläs suurimii karjalan kieldy da karjalastu kul'tuurua silmäl pidäjii laitoksii.
Perustandu da tilat.
Vuvvennu 2014 Veškelyksen kirjastole rodih 110 vuottu. Nämmis vuozis kirjasto puaksuh vaihtoi tilat, muutteli yhtes taloispäi toizeh. Tänäpäi se ruadau Veškelys-etnokeskuksen talois, kudaman jälgivuozien aigah sai kohendua ECHO-projektan hantuzis. Kirjaston emändänny on monien vuozien aigah on karjalaine L’ubov’ Grigorjevna Prisoškova.
Kielen da kul'tuuran akkiloiččii.
Veškelyksen kirjasto on juuri se kohtu kyläs, kunne tullah da kiirehetähgi tulemah kai kyläzet. Se yhtistäy heidy. Veškelyksen kirjasto kyläs on enzimäzii karjalazen kul’tuuran da karjalan kielen akkiloiččijoi. Kirjastos on pandu rattahile mondu projektua da ruaduo. Niilöile jo luguu ei tietä. 
Nämmis vuozis on ehtitty ruadua äijän. Kirjaston pohjale oli luajittu karjalaine folklourujoukko, kudai ruadau jo enämbi 30 vuottu. On pietty Veškelyksen perindöllisty jarmankua. On valmistettu spektakliloi karjalan kielel. On pietty Veškelyksen tiedäjät -kilbua. Kilbu pani kyläläzii tutkimah oman rannan istouriedu da perindölöi. Kilvan hantuzis on piästetty ilmah kirjua da kogonaine tiedosanakirju – entsiklopeedii – omas kyläs. On luajittu kaksi dokumentufil’mua kylän vahnimis rahvahis. Nämmii ruadoloi ruatah kirjasto da kirjaston pohjale perustetut Omamualazet-kluubu da yhteiskunnalline yhtistys ”Oma tulehmo”. 
Kirjaston keräilemy.
Veškelyksen kirjastos kodirandua koskii kirjoin kollektsii on suurimii. Kirjasto tiluau lehtie karjalan da suomen kielel. Veres Oma Mua on ainos nägyvis. Tilatah omuagi Suojärven piirin lehtie. 

Veškelys:
Veškelys () on vahnu karjalaine kylä Karjalan tazavallas Suojärven piiris. Se on Veškelyksen kyläkunnan keskus.
Veškelyksespäi Petroskoissah, Karjalan piälinnassah, on läs 100 km. Se sijoittuu 7 pienen järven rannoil – Kirikköjärven, Matkajärven, Koverajärven dmi.
Veškelyksen kyläkunnas on mondu kyliä: ezim. Ar’koilu, Lagilambi, Kirikkömägi, Pappil, Padagju, Makkoilu, Vaččoilu, Nikkoilu, Pedri, Hoškoilu da muut.
Kyläs on keskiškola, lapsienpäivykodi, lapsienkodi, laukat, kul’tuurukodi, kirjasto da kylän histourien muzei.
Veškelys on aloveh, kus paistah Siämärven alamurdehel, kudai on livvin murdehen pohjazin alamurreh.
Vuonnu 1989 Veškelykseh tuodih puukirikkö (), kudai kuuluu XVI – XVII vuozisadah.
Vie yksi histourielline rakennus on Sorokinan taloi (XIX vuozisuan loppu).
Kyläs on Nevvostoliiton saldattoin (kuduat kuoldih v. 1941 – 1944 Nevvostoliiton da Suomen välizen voinan aigua) kalmu.
Veškelyksen rahvahien lugumiäry.
Nygöi Veškelykses eläy läs 630 hengie (2016).
Joga vuottu Veškylykses Sroičanpiän pietäh jarmankoi, kudamih tullah kylän kaikin rahvahat.
Histourii.
Veškelys muanitah enzimäzen kerran 1400-luvun lopun dokumentois kui Salmina Vešelyksen mäil («Деревня Салмина на Вешелукской горе»).
1400-luvul kyläs oli 7 muanruadajoin pihua da 12 «мест дворовых» («хоромы пожгли и крестьян побили немецкие люди»). Hos oligi voinu, karjalazet muutettih uuzih paikoih, toiči varattavihgi. Hyö tuldih paikkah, kudai rajoittuu heijän kodimuanke – Karjalan ujezdah (Корельский уезд), kunne 1570-luvul ainos tungiettihes ruoččilazet.
XVII vuozisuan allus kirjazes, kudai oli kirjutettu v. 1610, on sanottu, gu kylä jagavuu monih agjoih (uuzih kylih):
«Салмина Кирьяков (или Корьяков) конец на Вешелуксе-горе у часовни на леше-озерке » (mečän lammel), «Патрекеевской конец на Вешелуксе-горе на леших озерках», da vie «Горшечный конец на Вешелуксе-горе». 
XIX- luvun keskes Veškelyksen nimi oli Гошкойлы libo Гошкила da sih kuulutah kylät: Вешкельский погост, Горсельская Гора, Питракиева Гора, Савкойла. V. 1926 Veškelyksen nimi oli Vaččoila (Ваччойла).
Rahvahan elaijan tavat.
Kui kaikkiel karjalazis kylis, Veškelykses ristikanzoin piäruadonnu oli muanruado. Siämärven muas on äijy kivie. Sendäh pellot oldih pienet. Kazvatettih ruistu, kagrua, ozrua, hernehtu, pelvastu da liinua. Sežo kylvettih vil’l’oi da nagristu. Kapustua da turnustu ruvettih istuttamah, konzu roittihes enzimäzet kolhozat. Sežo istutettih kartohkua. Kezämökiseläjät tuldih Petroskois Siämärven rannale 1970-luvul. Hyö iče ollah niilöis paikoispäi da elettih talolois, kudamis rodittihes.
Kaskii ristikanzat käytettih 1940-luvun keskessah, a nagristu istutettiih paloloih voinangi jälles.
Veškelykses enne piettih lehmii, heboloi, lambahii da kanoi. Poččii ruvettih kazvattamah kolhozois 1930-luvul, a kozii voinan jälles. Pidiä kozii oli halvembi lehmii, sendäh gu verot kozih oldih pienembi. Karjalazien elokkahus rippui žiivattoin miäräs. Žiivatat ainos voi myvvä da niilöin avul voi väittiä muadu. Hyvä muanväitys tarkoittau hyviä vil’l’an tulostu.
Žiivatoile pidi varustua heiniä. Veškelykses ei varattu pahua siädy heinarren aijas. Sie käytettih erillizii rakennuksii hienän kuivuamizeh niškoi, kui Suomes.
Kalastus ainos oli tärgein elinhommu. Sen avul ristikanzat suadih d’engua. Veškelykses on äijy järvie da lambii. Niilöis on ahvendu, haugii, särgii, kuhua, lahnua da muudu. Ennevahnas pyvvettih kalua ezim. verkoloil, ongittamine oli lapsien ilo. Ga voinan aigah da sen jälles ei suannuh kalastua kyzymättäh suomelazes nadzoras. Silloi lapset, kudamat ongitettih rannoil, pellastettih perehet nälläs. Sendäh gu sih aigah ei kalastettu äijiä, kalua järves oli muga äijy, gu liemeh voi pyydiä, kuni vezi kattilazes kiehuu.
Kalastettih talvel, keviäl da sygyzyl. Kezäl ongitettih vai lapset da naizet ičele syömizekse, sendäh gu ižändät oldih sualoiruadolois.
Mečästys Veškelykses ei olluh hyvin kehitetty. Mečästäjii oli vähän: yksi-kaksi joga kyläs. Mečästettih linduloi da elättilöi syömizen da sobien niškoi.
Kalastuksen, mečästyksen, muanruadoloin da žiivatoin pidämizen ližäkse ristikanzat harjoitettih meččy-, seppy-, puččihommii da käziruadoloi. Joga kyläs oldih kirvesmiehet, reinsidojat, melliččyniekat imi.

Victor Hugo:
Victor Marie Hugo ( audio maʁi yˈɡo, 26. tuhukuudu 1802 Besançon – 22. oraskuudu 1885 Pariižu Francii) oli francielaine kirjuttai da runoilii romantiekan aijal. Victor Hugo oli sežo innokas ristikanzan oigevuksien puolistai.

Videl:
Videl () on kylä Anuksen kanzallizes piiris Karjalan tazavallas Ven'al.
Sijaičendu.
Kylä on sijoitunnuhes 40 kilometris Anuksenlinnaspäi.
Eläjät.
Vuonnu 2013 Kuujärves eli 1632 hengie. 

Videlen D’ovensuu:
Videlen D’ovensuu () on Karjalan tazavallan Anuksen kanzallizen piirin pos’olku, kudai kuuluu Videlen kyläkundah.
Se sijoittuu Luadogan päivännouzurannal, Videlen jovensuus.
Pos’olkas läbi menöy raududorogu.
Pos’olku perustettiin vuonnu 1957, konzu yhtistettih Videlen D’ovensuun kylä da raududoroganstansien Videlen pos’olku.
Täs on histourien mustomerkit:

Vieljärvi:
Vieljärvi (Vieljärven kylä, ) on kylä Priäžän rajonas, Karjalan tazavallas, Ven’al. Kuuluu Priäžän kanzallizeh kunnanpiirih. Kylän viralline Internet-sivu - http://vedlozero.ru. 
Histourii.
Vuvvennu 1563 verokirjois mainitah Vieljärven pienii kyläzii: Korbiniemi, Jänöiselgy, Kibran kylä N’almärvel da Salo-suarel. Sen rahvas kazvatettih ruistu, ozrua, luajittih heiniä, pyvvettih kalua.
Muantiedo.
Vieljärvi kuuluu Priäzän rajonah, Karjalan tazavaldah.
Kylän agjat, kylänpiät.
Vieljärven kylien agjoi ollah pienembäzet kyläzet Ruizniemi, Pogostu, Jovensuu, Melliččy, Jänöiselgy, Niemi. Enne net oldih omapäizet kylät.
Nähtävykset.
Vieljärves on kudamidä kacottavua da nähtäviä. Suurembii nygyaigazii ravieloi suavutuksii on Karjalan Kielen Kodi, kudai nostettih Vieljärven keskukseh vahnan päivykoin tilah. Niemel školan rinnal on Pyhän Il’l’an uuzi kirikkö, kudamas pyhinpäivin pietäh sluužbua. Hyvikse huogavundupaikoikse pätäh järven hiekkarannat. On niidy kui kyläs, järven rannois, mugai järven suaril, ezimerkikse, Salon suarel.
Rahvas.
Vieljärven paikkukundah kuuluu läs 1400 ristikanzua. Enämbät puolis ollah karjalazet. Kudakui suuri vuitti on ven’alastu, tietyin miärin valgoven’alastu, ukraintsua da muudu kanzua vähäzin.

Vieljärvi (järvi):
Vieljärvi () on Ven’an järvi, kudai sijoittuu Karjalan tazavallan Priäžän kanzallizeh piirih.
Järven pinduala on 55 km², piduhus – 17,7 km, levevys – 6,1 km, randuviivan piduhus – 163,2 km. Sen keskisyvys on 7,5 m, syvin kohtu on 11,4 m.
Vieljärven koillisrannal sijoittuu samannimine kylä Vieljärvi. Pohjasrannal ollah Jyrgil da Kukkoilu. Nämmien kylien kauti menöy federualline dorogu P21, kudai yhtistäy Petroskoin da Helsinkin.
Järven rannat ollah enimyölleh korgieloi da kivizii, rannoil kazvau segameččii. Lounasrandu on madal, paikoitellen suohine. Pohju enimyölleh on muvakas, lähäl randoi se on kivine da paikoitellen čuuruine, sežo täs löydyy rudua.
Järves on 15 suardu, kudamien yhtehizen randuviivan piduhus on 28 km.
Järves on 11 kalalajii: ezim. ahven, lahnu, haugi, riäpöi, särgi, matikku, kiiškoi, harvah löydyy siigua da lohtu.

Vienan Karjala:
Vienan Karjala on yhteis-poliittine lehti karjalan kielel, varzinkarjalazel murdehel. Piäzi ilmah Karjalan tazavallas, Petroskois.
Oli perustettu vuvvel 1990 yhtes Oma Mua -lehtenke. Vuvvennu 2000 rodih iččenäzekse. Lehten painosmiäry oli kai 700 kappalehtu.
Vuvven 2014 allus Vienan Karjala- da Oma Mua -lehtet liitettih yhteh lehteh.

Vienanmeri:
Vienanmeri on Pohjazen jiämeren lahti Ven'an luodehes.
Se on yksi pienimis Ven'an meris (pienembi sidä on vai Azovan meri). Vienanmeren pinduala on 90 000 km² (yhtes äijien pienien suarien kel, kudamien joukos on Soloveckoin suaristo - 347 km²) – 1/16 oza Barentsanmeren pindualas. Vienanmeren vien miäry on 4,4 tuhattu km³. Vienanmeren suurin välimatku - Kaninan niemes Kemih – on 600 km.
Meren syvin kohtu on 343 metrii, keskisyvys – 67 metrii.
Vienanmeren da Barentsanmeren rajannu on Sv'atoi Nos - niemen (Kuolan niemimua) da Kaninan niemimuan väline liinii.
Vienanmereh langetah suuret jovet, kudamien joukos ollah Kemijogi, Mezen', Onegajogi, Ponoi, Vienanjogi.
Piäportat ollah Arhangel'sk, Belomorsku, Kandalahti, Kemi, Mezen', Onega, Severodvinsk.
Vienanmeren-Baltiekan kanualu (Stalinan kanualu) yhtistäy Vienanmerdy Baltiekan meren sego Volgan-Baltiekan vezimatkan kel.

Vietnamu:
Vietnamu, virallizesti Vietnaman sosialistine tazavaldu on valdivo Liideh-Azies. Se sijaiččou Indiokitain niemimual. Päivänlaskus Vietamu rajoittuu Laosan da Kambodžanke, pohjazes Kitainke, päivännouzus da suves Suvi-Kitain merenke. Vietnaman piälinnu on Hanoi. Muan pinduala on 331 210 km². Rahvahan lugumiäry on 92 477 857 hengie. Viralline kieli on vietnaman kieli.

Viidan:
Viidan () on vahnu karjalaine kylä Karjalan tazavallas Priäžän kanzallizes piiris Čalnan kyläkunnas.
Kylä sijoittuu Šuojoven rannal.
Histourii.
Kylä muanitah virrallizis dokumentois enzimäzen kerran vuonnu 1563.
Viidanas eläy lyydiläzii.
Rahvahanluvun mugah (v. 1933) Viidanah kuuluttih kylät: Pogoste (se on laihinsana ven’an kielespäi ), Üliči (), Alaižagd’ (), Ülaižagd’ (, myöhembäh , nygöi on улица Кузьминская) da Viäčurd’e ().
Kui ennegi Šuojoven virdu jagau kylän kahteh ozah: yhtel puolel ollah laukat da enne oli škola, toizel puolel enimyölleh on mökkilöi.

Viikateh:
Viikateh on ruadobruja, kudai pidäy niittäjes. Viikattehel niitettih sie, kus oli paha niittiä, mečäs da mečän reunoil. 
Ulgonägö.
Viikattehel on lyhyt, ”gurbukas” varzi da terä vembelelleh. Nägemäl viikateh enämbäl koskehes širpih. Širpil leikattih vil’l’ua, sil ei niitetty. Sendäh sen teräs on piidy, kui pilas. Sil on parembi leikata kuivii da kovii vil’l’an varzii. Viikattehel terä on kui britval, ilmai piidy.
Käyttö.
Viikatehtu ei jätetty muale, nostettih ylembä. Polgenet sille pal’l’ahil jalloil – satattos.

Viizu:
Viizu ("lat. vīsum = nähty → vidē`re = nähtä" ) on kohtehmuan virguniekan annettu suozitus rajavirguniekale piästiä viizanhaldii rajas piäliči. Viizu andau väliaigaizen oigevuon olla muas.

Viktor Trošev:
Viktor Vasiljevič Trošev
On rodivunnuh Karjalan Kondupohjan piirin Käppisellän kyläh vuvvennu 1924 talvikuun 29. päivänny. Karjalan tundiettu fotokuvuajua, ruadoi paikallizis lehtis: Leninskaja Pravda, Junii Leninets, Molod’ožnaja gazeta, Severnii Kurjer, Punalippu, Karjalan Sanomat. Jälgimäzet ruadovuvvet Viktor Trošev oli karjalankielizen Oma Mua –lehten fotokuvuajannu. Eläkkehele lähti 74-vuodehizennu.
Vuvvennu 2003 Karjalan Žurnalistoin Liitto palkičči Viktor Troševua “Neros da arvos”. Häi on tämän palkindon enzimäine laureattu.
Viktor Ttrošev on andanuh lähes 19806 omua kuvua da negatiivua Kanzallizeh arhiivah. Nämmä ollah vuozinnu 1950-1997 luajitut harvinazet da ylen arvokkahat kuvat, sendäh ku hänen silmän nähten nostettih Kostamuksen linnua, salvattih suurii jogiloi da kuivattih suoloi.
Trošev 17-vuodehizennu vuvvennu 1942 lähti Izänmuallizeh voinah. Häi oli pulem’otčiekannu da minom’otčiekannu. Piäzi hengih da voinan loppi Avstrien Vena-linnas. Rohkevuos häi on sannuh kaksi Kunnivon ordenua.

Viktor Tsoi:
Viktor Robertovič Tsoi (21. kezäkuudu v. 1962 Leningruadu - 15. elokuudu v. 1990, Latvien SNT:n Kasterciems-hieru) oli nevvostolaine rock-muzikantu, pajoloin kirjuttai da taidoilii. Kino-nimizen rock-joukon perustai da lideru. Täs joukos Tsoi pajatti, soitti gituaral, kirjutti muuzikkua da runoloi. Tsoi ozutteli monis filmis.
Eloskerdu.
Viktor Tsoi oli ainavo lapsi omas perehes. Tuatto, Robert Maksimovič Tsoi on inženieru Koreaspäi alguperäs, muamo on Valentina Vasiljevna, liikundukul’tuuranopastai. Vuozinnu 1974-1977 Viktor opastui taidoškolas, kuduas rodih Palata №6- nimine joukko. Sen johtai oli Maksim Paškov. V. Serovan kunnivokse nimetetys taidoammattiopistos eroituksen jälles Tsoi piäzi opastumah toizeh ammattiopistoh puunleikkuajakse. Nuorennu Tsoi suvaiči Mihail Bojarskin da Vladimir Visotskin luomisruadoloi, matkii Brus Lin imagoa.
Tsoi oli naizis Marianna Igorevna Tsoinke (Rodovanskaja). Hyö suadih poijan (Aleksandr Viktorovič Tsoi).
Vuonnu 1990 Tsoi puutui avto-ozattomuh da hedi kuoli.
Luomisruado.
1970-luvun lopus Tsoi tunnustui Aleksei Ribininke, soitti Piligrimi-joukos. Sil aigua Tsoi soitti bassu-gituaral Palata №6- joukos. Sit Viktor da Aleksei ruvettih soittamah yhtes Avtomatičeskije udovletvoriteli-nimizes pank-joukos. Tsoin kuulužus rubei nouzemah.
Kezäl vuonnu 1981 Viktor Tsoi, Aleksei Ribin da Oleg Valinski perustettih Garin da Giperboloidy-joukko, kudai myöhembäh sai Kino-nimen. Kino rubei luadimah enzimästy al’bomua Boris Grebenščikovan da Akvarium-joukon avul. Kino-joukko pidi äijän konsertoi da Viktor Tsoi sai suuren kuulužuon.
Sovetski žurnualu-lugijoin mugah Igla-filmas Moro-roulih täh Tsoi piettih vuvven 1989 parahannu ozuttelijannu. Rolling Stone Russia-žurnualan mugah Tsoi on yksi «parahis muzikantois suures kinos».
Musto.
Duumaijah, gu Tsoin kuolendu äijäl ližäi kuulužuttu Kino-joukole. Tsoin pajot ollah hyvin tundietut nuorižon keskes. Viktorua pietäh urhomiehenny. Moskovas on Tsoin seiny, kuduas on kirjoitettu Kinon pajoloin tekstoi dmi. Monis linnois on Tsoin kunnivokse nimetyt uuličat. Monet joukot kirjutettih pajoloi Tsoin mustokse.

Vimbu:
Vimbu ("Vimba vimba") on särgikaloin heimoh kuului kala.
Livvinkieline nimi.
Kalan livvinkieline nimi on muokattu täh artikkelih näh kalan suomenkielizes nimes "vimpa", kudai mustoittau samal sen tiedehellistygi nimie.

Vincent van Gogh:
Vincent Willem van Gogh (roinnuhes 30. kevätkuudu 1853 Zundert, Pohjas-Brabant, Hollandii, kuolluh 29. heinykuudu 1890 Auvers-sur-Oise, Val-d'Oise, Francii) oli hollandielaine taidehmualuaju. Eläjes häi möi vaiku yhten hänen mualavuksis, da vaste hänen kuoleman jälles hänen tevokset nostih suureh arvoh.
Tevokset.
Päiväzenkukat 1888,
Nelli näivistynytty päiväzenkukkua 1887,
Iirisat 1889, 1890

Virginia Woolf:
Virginia Woolf (o.s. Stephen, 25. pakkaskuudu 1882 London – 28. kevätkuudu 1941 Rodmell, Sussex) oli anglielaine kirjailii, kirjalližuskriitiekku da feministu. Häi oli keskeine jäzen Londonas vaikuttannuos Bloomsburyn joukos, kuduah kuului moni kirjailijua da kuvataidoilijua. Bloomsburyn joukkoh kuulujes Woolf otti ozua ezimerkikse vuuvennu 1910 järjestettyh Dreadnought-smuttivuksennu tunnettuh šuutkah.

Vizakoivu:
Vizakoivu - sybläkkähän koivun erimuodo ("Betula pendula Roth var. carelica (Mercklin), Betula pendula f 1.0 carelica") Sen rungos on omaluaduzii sangelmukii (pahkat), kudamil on kuvakas puupindurakendeh. Vizakoivu on omakuvaine, luja da kova. Vizakoivun puus roihes čoma väri: valpahankeldaine muzavumaksankarvazien kohtien kel.
Histourii.
Čoman ulgonävön da hyvälujuon täh vizakoivua pietäh suures arvos.Vladimir Dal’ muga musteli sidä: «Vizakoivu, koivupuun monikerdažus, pahku, solmet» «Arheolougiellizien lyödölöis mugah XIII vuozisuan algajen vizakoivua käytettih erilazien čomenduksien da elosvehkehien valmistamizeh näh...sil puul karjalazet heimot maksettih veroloi. Enzimäzet tiijot vizakoivus Ven’alazes literatuuras ilmestyttih vuvvennu 1766, konzu «mečän tiedäi» Fokel kuvaili Ven’an Karjalan da sen rinnakazien alovehien meččii. Ven’alaine arhitektoru V.P. Stasov on «yksi enzimmäzis ristikanzois, kudai käytti vizakoivas da toppolis luajittuu pertilomuu».
Vizakoivu sai oman nimen ven’alazen tiedomiehen K.E. Merklinan tutkimukses vuvvennu 1857.
Vizakoivun puukuvan roindu.
«Nygyzes aijas ei ole yksimieližytty puukuvan roinnan syylöis. On olemas mieli, gu puukuva roihes minerualusyömizen vajavuos da se on läžindy, kuduan syy on viirussu- libo perindötaudi. On tiettävy, gu dekoratiivine puupindurakendeh on perindölline, ga sen ilmivö ei ole vie selvitty. Puuloil, kuduat suadih kahten vizakoivun sevoituksen avul, toiči ei ole dekoratiivizii merkilöi. Sen ližäkse tarvitah 5-10 vuottu, gu vois miärätä, roihesgo puukuva libo ei.
Levitändy da kazvatandu.
1980-vuozien lopus Nevvostoliiton Tiedoakadiemien Meččyinstituutan Karjalan ozaston tiedomiehet V. I. Jermakov, L.V. Vetčinnikova da Z. D. Bumagina luajittih vizakoivun tervähkazvatandan taba, kuduan voijah kazvattua äijy vizakoivua. Sih niškoi tavallizen koivun nuorih rungoh oksastetah vizakoivun oksat. Tiedomiehien mugah, oksastuksen periä suajah vizukoivun erilazet arvoyksilöt. Siemenii kylväjen vaigu 30-40 prosenttua kazvoksii säylytetäh vizakoivun merkilöi, ga oksil kazvattajen kaikis koivulois roitahes vizakoivut.
Vuvvennu 1984 Karjalas perustettih 4 vizakoivun rahoitettua alovehtu: Kondupohjan alovehen «Utuki» (yhteisala 5,7 ga), Oniegurannan piirin «Kokkorevo» da «Tsareviči» (yleisala 28,9 ga) da Karhumäin «Anisimovščina» (yleisala 6,1 ga). Karjalan luonnos on läs 3 000 vizakoivua. Karjalan tazavallas on hyväksytty alovehelline miärätty ohjelmu, kuduan avul vizakoivua säilytetäh da kazvatetah.
Käyttö.
Vizakoivun puudu käytetäh škatuliloin, tabakkuvakkazien, čomenduksien da sežo pertilomun valmistamizeh näh. Nygöi puaksembah käytetäh šponua, sendäh gu vizakoivun puu on vähyös.
Vizakoivun eriluaduzen puustruktuuran periä se ei pystele, da sendäh vizakoivun puus valmistetah iškusoittimien puolii. Vizakoivun puul on kaksi vigua – pahku da monikerdažus.

Viärykoski:
Viärykoski () on Karjalan tazavallan Kemin piirin pos’olku. Se on Viärykosken kyläkunnan haldivolline keskus.
Pos’olku sijoiččou Kemijoven rannal.
Pos’olkas Kemijoven rannal on Viärykosken vezivoimalu. Ruadau keskiškola, kul’tuurutaloi, kirjasto, feršalipunktu, mečänhoidoala.
Pos’olkas on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin kalmu.

Vladimir Brendojev:
Vladimir Jegorovič Brendojev (6. syvyskuudu 1931 - 24. ligakuudu 1990) – oli karjalaine kirjailii.
Eloksenkerdomus.
V. Brendojev oli roinnuhes Anuksen piirin Sammatuksen kyläs, muanruadajan perehes. Konzu Karjalas algavui muatalovuon kollektivizacii, hänen tuatto Jegor Semonovič Brendojev muutti perehen kel Petergofah, kus ruadoi puusepänny. Suuren Ižänmuallizen voinan allus lähti frontale. Muamo Marija Ivanovna lapsien kel tuli järilleh Karjalah, hyö ruvettih elämäh Anuksen piirin Mägriän kylän lähäl, Syrjä-kyläs. Suuren Ižänmuallizen voinan aigah Vladimir oli suomelazien otetul alovehel, käi suomelazeh školah, kus opastui suomen kieleh. Yhtelaigua perehes da paikallizien eläjien kel häi pagizi livvin murdehel. Konzu tuatto tuli frontalpäi, pereh lähti elämäh Kuittižen kyläh. Vuonnu 1949 Vladimir loppi seiččiekluasan školan, ruadoi kodvazen puččiloinluadijannu Kuittižen tevolližuskombinuatal, tahtoi piästä muatalovusopistoh da roita agronoumakse. Ga yksi kapituanu nevvoi hänele lähtie merilaivastoh. Vladimir piäzi Belomorskan merenkulguopastuslaitokseh. Kolmen vuvven peräs sai diploman da kaksikymmen vuottu ruadoi merimiehenny kalastuslaivoil. Vuonnu 1972 rodih Karelribvod:an kalastusvardoičuslaivan kapituanakse.
Vuonnu 1981 händy otettih Kirjailijoin Liittoh.
Pahan tervehyön periä vuonnu 1983 Brendojev jätti meriruavon da läs vuottu ruadoi Nevvostoliiton tiedoakadeemien Karjalan tiedokeskuksen kielen, literatuuran da histourien Instituutas da oli Karjalan kirjailijoin Liiton Literatuurufondan täyzivaldaizennu edustajannu.
Vuonnu 1986 lähti penziele da muutti Petroskoispäi Anuksenlinnah. Kuoli sie vuonnu 1990.
Brendojevan toimindu literatuurualal.
Vladimir Brendojev oli enzimäzenny karjalan kielen livvin murdehel kirjuttajannu runoilijannu da kirjailijannu. Enzimäzii ven’ankielizii runoloi häi rubei kirjuttamah vie školalazennu. Vuonnu 1972 Neuvosto Karjala -lehten sivuloile jullattih kaksi hänen runuo livvin murdehel. Sil aigua hänen tevoksii ruvettih julguamah Punalippu-žurnualasgi. Häi kirjutti omas Anuksen muas, kus enne ei olluh ni yhty rahvahallistu kirjailijua.
Vuonnu 1980 Karjala-julguamo piästi ilmoile hänen enzimäzen Anusrandaine-nimizen runokniigan. Sie oli kolmekymmen hänen runuo sego kolme rahvahan pajuo da kaksitostu kiännösty. Tevoksien lirizmu, oman muan rakkahus kiinnitettih Karjalan sego Suomen lugijoin huomivuo.
Suomelaine runoilii Aku-Kimmo Ripatti kiändi Brendojevan runoloi suomekse. Oulun Pohjoinen -julguamos niilöi piästettih ilmoile vuonnu 1986. Kniigan algusanas oli kirjutettu, gu Brendojev on n’erokas runoilii. Hänen runot ollah helevät ku Anuksen muan koivužikot. Toiči net mustoitetah rahvahan pajuo, toiči - runoelmua armahas kodirannas. Myöhembi päivänvalgien nähtih karjalankielizet Brendojevan runokniigat, kudamien joukos oldih ”Hiilau huoli” (1983), ”Kadajikko” (1986). Roindumuan rahvahan kel vastavuksien jälles Brendojev kirjutti Kyl'mil-nimizen runokniigan (1988). Vuonnu 1989 ilmoile piäzi jälgimäine Brendojevan Sa olet armas... -nimine kniigu (1989).
Konzu Brendojev rubei kirjuttamah omal kielel, rahvas ruvettih uskomah muamankielen elvyttämizeh. Omil runoloil häi ozutti, gu karjalan kielel endizelleh voi kuvitella rahvahan elaijan eri puolii. Karjalan kieli oli hänele armahin.
Häi kirjutti luonnos, karjalazien da muamankielen jygies ozas, vesselis da atkalois elaijan azielois, jygies ruavos, käziruadolois, lapsis, rakkahuos.
Runoilijan surman jälles (1990) päivänvalgien nägi kolme runokniigua – ”Runoja” (1991), ”Sana, kuultu muaman suus” (1991), ”Jättie hyvä jälgi muale” (1999).
Huolimattah sih, gu Vladimir Jegorovič kodvan sluuži merilaivastos, häi ei kirjutannuh meres ni yhty runuo. Kogo rakkahuon häi andoi omale muale, sen eläjile, peldoloile da mečile. Hänen runoloin piähenget ollah hyväntahtoizet da ruadajat rahvas. Brendojevan runot mustoitetah rahvahanrunohuttu da niilöih on säveldetty äijii pajoloi. Niilöi pajatti Anuksen rahvahan hora.
Vladimir Brendojev uskoi karjalan kirjukielen hyväh tulieh aigah da rahvahan kul’tuuran elvyttämizeh.
Brendojev on sežo tundiettu kiändäi. Livvin murdehele häi kiändi A.Puškinan, M.Lermontovan, N.Nekrasovan, J.Baratinskoin, S.Jeseninan, N.Rubcovan, J.Jevtušenkon da toizien ven’alazien runoilijoin tevoksii. Hänen kiännöksis nävytäh rikas karjalan kieli da oigiesti vallittu sana. Häi yhtisti sanan tarkan merkičyksen karjalan kielen perindölöih da kaunehuoh.
Brendojevan runot on pandu Ven’an rahvahien literatuuru- opastuskniigah, kudai on tarkoitettu 9-11. kluasoin opastujile.
Kirjailijan kaikkien tevoksien piätiemannu on muaman, Anuksen muan, oman muan rahvahan, muamankielen rakkahus. Rahvas sežo ylen äijäl suvaittih runoilijua. 
Brendojev sai Karjalan Autonomizen Socialistizen Nevvostotazavallan Korgeiman Nevvoston Prezidiuman palkindon suures ruavos Karjalan rahvahallizen literatuuran kehittämisalal. Vuonnu 1988 häi sai J.Virtazen nimie kandajan palkindon. Runoilijan kuolendan jälgeh Karjalan kul’tuuran seuru (nygöi se on Karjalan Rahvahan Liitto) valmisti enzimäzen seurah kuulujan Vladimir Brendojevan tovestuksen. 
Vuvves 2001 algajen Anuksenlinnas joga vuottu pietäh Brendojevan mustole omistettuu karjalankielizen runohuon festivualii. Anuksen kirjaston seinäs on Vladimir Brendojevan mustolaudu.
Runo- da prouzukogomukset.
Anusrandaine (1980)
Hiilau huoli (1983)
Kadajikko (1986)
Kyl'mil (1988)
Sa olet armas... (1989)
Runoja (1991)
Sana, kuultu muaman suus (1991)
Jättie hyvä jälgi muale (1999)
On olemas jogavuodehine Brendojevannimelline festivuali, kudai menöy Anuksen linnas joga vuottu.

Vladimir Lukin:
Vladimir Lukin on anuksen karjalaine, karjalan kielen da karjalazen rahvahan puolistai, Anuksen karjalažet -yhtistyksen piälikkö. Vladimir Lukin jo monien vuozien aigah kuuluu Karjalazien vallittuloin nevvostoh da Karjalan piämiehen tyves toimijah Karjalazien, vepsäläzien da suomelazien nevvostoh.
Ruado.
Vladimir Vasiljevič hätken aigua ruadoi opastajannu, sit vie hätkembän Anuksen piirin administratsies. Oli opastusozaston piälikönny, hoidi sotsiualukyzymyksii, oli administratsien varapiälikönny.
Juuret.
Vladimir Lukin on umbikarjalaine, rodinuhes Anuksen piirin Žilčoin hierus. Hänen tuattah oli Žilčoispäi, muamo – Yllözespäi. Perehes aiven paistih kahtel kielel: karjalakse da ven’akse, maltettih sežo suomen kieldy. Tuatto, Vasilii Lukin, ijän kaiken ruadoi šouferinnu, muamo, Anna Lukina, opastajannu, kul’tuurutaloin emändänny, sit ruadoi bol’ničas kantsel’aries.
Opastundu.
Opastui Žilčoin školas. Konzu pereh muutti Yllözeh, Vladimir rubei käymäh Yllözen školah. Yheksändeh da kymmenendeh kluassah kävyi Anukseh. Jälles školua lähti opastumah Petroskoin valdivonyliopistoh fiiziekku-matematiekan tiedokunnale, kudaman loppiettuu äijän vuottu ruadoi fiiziekan opastajannu Alavozes da Anukses. 
Yhteiskunnalline ruado.
Vuvvennu 2007 oli perustettu Anuksen karjalažet -yhtistys, Vladimir Vasiljevič on sen alalline piälikkö. Yhtistyksen piäruadoloi on karjalan kielen da karjalazen kul’tuuran kehittämine. Yhtistys ruadau suurdu ruaduo piiris da Vladimir Lukin on sen joga ruavos. 
Suurimat tunnustukset.
Vladimir Lukinan ruado on korgiesti arvostettu tazavallan tazol. Mies rodih Karjalas mennyt 2013 vuvven laureatakse.

Vladimir Putin:
Vladimir Putin (7. ligakuudu 1952, Leningruadu) on Ven'an muan prezidentu.

Vodin kieli:
Vodin kieli on uralilazen kieliperehen suomi-ugrilazeh kielijoukkuoh kuului baltiekku-suomelaine kieli.

Vodla:
Vodla on Karjalan tazavallan Puudogan piirin Kubovon kyläkunnan pos’olku.
Se sijoiččou Vodlajoven rannal, 75 kilometrin piäs Puudogaspäi koillizeh.
Pos’olkas ruadau keskiškola da školan kodialovehmuzei, lapsienpäivykodi, kluubu, ambulatourii.
Lähäl posolkua on puukirikkö, kudai nygöi ei rua.
Rahvahan lugumiäry.
Vuvvennu 1977 pos’olkas eli 1469 hengie.

Vodlajärvi:
Vodlajärvi () on Ven’an järvi, kudai sijoittuu Karjalan tazavallan Puudožan piiris.
Järven pinduala on 334 km², piduhus – 36,2 km, levevys – 15,9 km, randuviivan piduhus – 232 km. Sen keskisyvys on 3,1 m, syvin kohtu on 16,3 m.
Se on pitky järvi, kudai leviey pohjazespäi suveh. Rannat ollah madaloi da kivizii. Rannoil kazvau havumeččii (kuuzi, pedäi da lehtikuuzi). Vezi on muzavankeldaine da se lämbiey heinykuus 22-25 °C astiessah.
Järves on 196 suardu, kudamien yhtehine pinduala on 34 km².
Järves kazvau kažl’ua da muudu liivua.
Vodlajärves on 20 kalalajii: ezim. riäpöi, siigu, kuha, lahnu, säyny, haugi, särgi, ahven, matikku, kiiškoi da pehoi.
Järvi jiädyy kylmykuus, avavuu oraskuun allus.
Järven rannal sijoittuu kylä Kuhaniemi (), kudai sijoittuu suvirannal.
Vodlajärvel Gil’ferding A.F. kirjutti 24 starinua 7 sanelijoilpäi.

Voikala:
Voikala () on meres eläi ahvenkaloih kuului kalaluadu.

Voikalat:
Voikalat ("Pholidae") on ahvenkaloin lahkoh kuului kalaheimo.

Vojačču:
Vojačču (, ) on Karjalan tazavallan Segežan piirin pos’olku. Se on Vojačun linnukunnan haldivolline keskus.
Pos’olku sijoiččou Mainiemen niemimual. Täs ruadau raududorogustansii.
Histourii.
Enzimäzen kerran se muanitah vuvvennu 1620. Se kuului Soloveckoin manasterih. Vuvvennu 1647 Voickois pogostas oli kirikkö da 26 pihua. Vuvves 1742 vuodeh 1783 lähäl pos’olkua ruadoi Voickoi kaivos, kudamas kaivettih vaskie da kuldua (se oli enzimäine Ven’an kuldu).
Vuvvennu 1916 pos’olkan kauti ruvettih kulgemah poujezdat.
Vuvvennu 1954 rakendettih Vojačun al’uminiine zavodu.
Talovus.
Pos’olkan piälaitos on Vojačun al’uminiine zavodu.
Lähäl pos’olkua on vezivoimalu.
Kuulužat ristikanzat.
Vuvvennu 1906 täs oli ven’alaine kirjuttai M. Prišvin.
Vuodessah 1974 Vojačus eli da opastui keskiškolas ven’alaine valdivomies Rašid Nurgalijev. Vuvves 1979 vuodessah 1981 Nurgalijev ruadoi täs školas fiiziekan opastajannu.
Vojačus oli roinnuhes A.A. Kalinin (1975 – 2000), kudai on Ven’an muanivomies (kuolendan jälgeh).

Voltaire:
Voltaire oigiel nimel François-Marie Arouet [fʁɑ̃.swa ma.ʁi aʁ.wɛ (21. kylmykuudu 1694 – 30. oraskuudu 1778), oli francielaine kirjuttai, kuduadu tundietah hänen filosoufizis kirjutuksis.
Voltaire oli ylen produktivnoi kirjuttai da häi kirjutti tevoksii läs kaikil kirjalližuon alovehil. Häi kirjutti ozutelmua, runohuttu, novellua, essiedy, histouriellistu da tiijollistu tevostu da enämbi 20000 kirjastu.
Voltairen suurin filosoufine tevos on "Dictionnaire philosophique", kudai oli kogomus hänen "Encyclopédie'h" luajittulois kirjutuksis da toizis lyhyölöis kirjutksis. Hos sen kritiekku oli suunnattu Frantsien poliitillizii institutsieloi da Voltairen vihaniekoi vastah, sen piäkohtehet yksikai oldih Biblii da katoline kirikkö.
Nimi Voltaire, kuduan häi otti vuvvennu 1718 paiči kirjailiinimekse sežo argikäyttöh, on anagrammu hänen sugunimen latinalazes kirjutusformas Arovet da liigunimen ""le jeune"" ("nuorembi") enzimäzis kirjaimis. Nimes on sežo yhtevytty perehen Poitoun alovehel sijaiččijan linnan nimen "Airvault" tavulois eri jälletykses.
Frantsielaine Ferneyn linnu, kuduas Voltaire eli jälgimäzet kaksikymmen vuottu, on tänäpäi nimetty Ferney-Voltairekse. Hänen linnu on tänäpäi muzei ("L'Auberge de l'Europe"). Voltairen kirjasto on pietty koskemattomannu Ven'an kanzalliskirjastos Piiteris.
Aihies muijal.
Encyklopedii-kirjutustuː
Tevoksii:
Muudu:

Vottovaara:
Vottovaara on kallivoaloveh da vuaru (mägi) Sukkajärven poselenies, Mujehjärven piiris Karjalan tazavallas Ven'al.
Muantiijot.
Vuaru on sijoitunnuhes 20 kilometris liideheh Sukkajärven kyläspäi, 35 kilometris koillizeh Himol'aspäi da 40 kilometris Seesjärvespäi. Vottovaara on kaikis korgevin kohtu Karjalan Päivänlaskupuolizen ylängöl, se on 417,3 metrii korgiembi meren pindua. Vuaran pinduala on 6 neliökilometrii.
Vottovaara on muvvostau piduličan sellän, se on läs 7 kilometrii pitky..
Kiviobjektat.
Kiviseidoil oli tärgei merkičys saamelazile. Tutkijoin mugah seidoi ei voinnuh luadie ristikanzu, net ollah luonnonmugazii..
Elokuus 2011 Karjalan tazavallan halličuksen käskys Vottovaaran alovehes rodih luonnon mustomerki. Suojeltu aloveh on läs 1500 gektarua. Aloveheh kuuluu vuaru da aloveh sit ymbäri.
Vottovaara-nimen merkičykses.
«Vottovaara»-nimi on kaksiozahine da saamelastu alguperiä.
«"Vaara"» tarkoittau mägie.
«"Votto"» saamen kielespäi вуэjjтэ tarkoittau 'voittua'.
Vottovaaras ymbäri on vie muudu votto-algustu paikannimie: Vottojärvi, Vottomuks, Votto.

Vožma:
Vožma () on jogi Ven’al.
Se virduau Karjalan tazavallan Karhumäin da Segežan piiris da pieni oza on Arhangel’skan alovehen Oniegan rannikon piiris.
Joven piduhus on 93 km, jovenalan pinduala on 1330 km². Se ottau allun Pelozerospäi, virduau Vožmajärven kauti, laskeh Uikujärveh.

Vuohtjärvi:
Vuohtjärvi () on järvi Karjalan tazavallan Kondupohjan piiris.
Järven pinduala on 3,2 km², piduhus – 4,9 km, levevys – 1,9 km, randuviivan piduhus – 17,6 km. Sen keskisyvys on 4,1 m, syvin kohtu on 10 m.
Järves on 5 suardu, kudamien yhtehine pinduala on 0,05 km².
Rannat ollah korgieloi, kivizii da čuuruzii, koillisozas – suohizii. Pohju on muvakas, lähäl randoi – kivine da čuuruine.
Järveh laskietahes meččuojat, järven koillisozaspäi virduau Vuohtjogi.
Järven madalikkolois kazvau kažl’ua da šaraheiniä.
Järves on riäpöidy, särgii, ahvendu, haugii da kiiškoidu.

Vuokkiniemi:
Vuokkiniemi () on vahnu kylä Karjalan tazavallan Kostamukšen linnupiiris.
Se sijoittuu Ylä-Kuittijärven lounasrannal, 59 kilometrin piäs Kostamuksespäi pohjazeh.
Se on histourielline poselenii. Vuokkiniemes eläy äijy karjalastu: enämbi 90% rahvastu on karjalazii.
Kylä perustettih XVII vuozisual.
Kyläs oli äijy runoilijua. Elias Lönnrot kirjutti äijän runuo Vuokkiniemes.
Vuonnu 1991 kyläs pystytettih mustopačas Miihkali Perttuzele (kuvanvestäi on Alpo Sailo).
Vuonnu 1997 kyläs rakendettih puukirikkö ().
Kyläs on Nevvostoliiton da Suomen välizel voinal (1941 – 1944) tapettuloin Nevvostoliiton saldattoin da partizuanoin kalmu.
Luodeheh kyläspäi on valdivolline kanzalline parku ”Kaleval’ski”.

Vuonnini:
Voinnine (karj. Voinnini, ) on Karjalan tazavallan Kalevalan kanzallizen piirin pos’olku, kudai kuuluu Luusalmen kyläkundah.
Se sijoiččou Ridalakšen järven päivänlaskurannal, 54 kilometrin piäs Kalevalaspäi päivänlaskuh.
Kyläh kuuluutah moizet ozat: Čärkälänlahti, Lammasaho, Tervasenlahti, Riikolanniemi, Hiirivuara, Teppananniemi, Rasinaho da Keskikylä. Kyläh virratah jovet Vuonnisjoki, Kursmajoki da Myllyjoki. Täs on äijy suardu, salmie, niemie da suudu. Vezistölöis on äijy kalua.
Kezäl Voinnizeh tulou äijy matkailijua da kezämökiseläjiä.
Histourien mustomerkit.
Pos’olkas on kalmu, kudamah oli pandu 264 Nevvostoliiton salduattua, kudamat tapettih valgiensuomelazien intervencien aigua (1921 – 1922), Nevvostoliiton da Suomen välizel voinal (1939 – 1940) da Suurel Voinal (1941 – 1945).
Nähtävykset.
Vuonnu 1995 pos’olkas, kohtas, kudamas enne seizoi kuulužan runoilijan Vaassilan Kieleväzen kodi, perustettih mustopačas runoilijoile – ”Vaassilan kivi” (kuvanvestäi on Martti Aiha, Suomi). Mustopačas pystytettih Karjalan Sivistysseura da Kalevalaseura.
Vie yksi nähtävys on Kumin koski. Se sijoittuu 12 kilometrin piäs kyläspäi Voinnizen joves. Sen korgevus on 14,5 m.

Vuozi:
Vuozi on yksikkö, kudai pohjavuu Muan kierdoaigah Päiväzen ymbäri. Tavallizes paginas vuvvel tarkoitetah kalenduaruvuottu, kudaman piduhus nygöi käytetys gregorianizes kalenduaras on 365 kalenduarusuutkua, kargavusvuozinnu 366. Vuozi jagahes kahtehtostu kuuh, kudamien piduhus vaihteleh 28–31 suutkis.

Väinämöine:
Väinämöine on Kalevalan piähahmoloi, da suomelazen da karjalazen kanzanrunohuon da mifolougien tärgevimii hahmoloi. Väinämöine on runonlaulai da suuri tiedäi, kuduas on vie jumalallizii piirdehii. Hänes käytetäh Kalevalas puaksuh runuo
Väinämöine on monen tarinan hahmonnu, puaksuh piäozanottai. Merkittävii kerdomuksii (tarinoi) ollah:
Kalevalan Väinämöine.
Kalevalas Väinämöine on Ilmattaren, ilman immen da meren poigu. Hän viettäy meres kellujan muaman kohtus kolmekymmen vuottu da algau jo syndyjes avvuttua maailman luomizes. Kalevalan tarinois Väinämöine oppiu ottua mučoikse Ainon, Joukahaizen sizären, ga Aino tappau oman ičen upottuu.
Suhteh toizih miifoih.
Väinämözes on huomattavua samankaldaižuttu kreikkalazen mifolougien suuren runoilijan da soittajan Orfeinke.

Väri:
Väri on päiväzespäi libo muus valgolähtehes tulijua ualdomuodoistu sähkömagniettistu sädeilyy libo valguo. Jogahistu värisävyy vastuau oma uallonpiduhus. Pitkin uallonpiduhus on ruskiel da lyhin fiolietal.
Ristikanzan väriaisti.
Ristikanzu aistiu värin, ku valgo kuvastuu mistah värillizes kohtehes silmän verkokalvole. Eri ristikanzoil värien nägökygy on erijyttyine. Ristikanzan silmän verkokalvos on nellänjyttymiä valgoenergiele herkiä soluluaduu, kudamas yhtet ollah sumeinägöh erikostunnuzii savakkosoluloi. Toizet kolme ollah enimyölleh tarkan nävön keskuksen alovehele sijoitunnuzii tappisoluloi.
Värilöin yhtistämine da piävärit.
Värilöin yhtistämisty on ližiäjiä (additiivistu) da vähendäjiä (subtraktiviistu). Ližiäjäs libo additiivizes värisevoitukses värivalgoloin piävärilöinny ollah ruskei, vihandu da sinine. Kaikkie nämmii kolmie yhtistäjen rodieu valgiedu valguo. Vähendäjäs libo subrtraktiivizes värisevoitukses väriainehii sevoittajes piävärilöinny ollah keldaine, magentu da sianu. Kaikkie nämmii kolmie yhtistäjen rodieu mustua.
Ristikanzan silmän verkokalviloil on kolmenjyttymiä tappisoluu. Youngan da Helmholtzan teorien mugah yhtet niilöis aistitah sinizen, toizet ruskien da kolmandet vihandan värin. Teoriedu tugietah monet faktat, da nämmä kolme ollahgi additiivizes libo valgiedu ližiäjäs värinmuvvostukses piävärit, kudamien värizii valgoloi eri suhtehis yhtistäjen suahah kaikkii toiziivärilöi, libo sežo valgiel ozuttajia valguo. Täh pohjuau RGB-värisistiemu, kudaman vuoh värit muvvostetah mm. väritelevizoras da tiedokonehen ekruanal.
Kuva­taidehis on tavannu pidiä "piävärilöinny" ruskiedu, sinisty da keldastu, no tälle yhtelläh ei ole tiijollizii perustehii.

Värtsilä:
Värtsilä on Karjalan tazavallan Sortavalan piirin linnalaine pos’olku, Värtsilän linnukunnan keskus.
Muantiedo.
Se on Juuvanjoven varrel, siepäi Suomen rajassah on 5 kilometrii, Sortavalassah – 65 km.
Pos’olkan lähäl on raudutieazemu da suuri kanzoinväline Värtsilä–Niirala-raja-azemu. Ven’an da Suomen raja-azemas piäliči joga vuottu ajau läs miljonua hengie.
Ilmasto.
Kezä on lämmy, keskilämbötila on 13 gruadussua lämmiä, talvel on läs 9 gruadussua pakkastu. Harvah, ga voi olla, gu kezäl ilmu lämbenöy 30 gruadussissah lämmiä, talvel ilmu voi vilustuo 40 gruadussissah pakkastu. Vihmumiäry on 600 mm vuvves.
Histourii.
Nygyaigaizen pos’olkan paikas rahvas elettih I vuozituhandel enne Iisusan roindua (sen tovvendi suomelaine arheolougu Sakari Pälsi vuvvennu 1935).
Enzikerran Värtsiläh näh kirjutettih verokniigois vuozinnu 1499–1500, sil aigua sie oli kolme kodii. Värtsilä kuului Novgorodan muah.
Vuvvennu 1617 Stolbovan rauhansobimuksen mugah Ruočči sai Ven’alpäi alovehen, kudual oli Värtsilä.
Pohjan voinan jälles pos’olku rubei kuulumah Ven’an valdukunnan Suomen kniäzikundah. Vuvvennu 1834 sie oli rakendettu pieni sahalaitos. Vuvvennu 1851 sen azemeh rakendettih metalluzavodu, kus valettih järvi- da suoraudurudua (zavodu ruadau tässäh, ga sie ei valeta nygöi ni čugunua, ni teräsraudua). Nämmis laitoksispäi algavui suomelazen Wärtsilä-nimizen mašinoinrakenduslaitoksen histourii.
Vuvves 1918 algajen Värtsilä kuului iččenäzeh Suomeh.
Talvivoinan aigah (1939–1940) pos’olkas rodih äijy vahinguo.
Vuvvennu 1940 Moskovan sobimuksen mugah Värtsilä rubei kuulumah Neuvosto-Karjalah.
Vuvvennu 1946 Värtsilä sai linnalazen pos’olkan stuatusan.
Ekonoumiekku.
Yksi suurimbis pos’olkan laitoksis on Värtsilän metallutuotehzavodu. Sie ruadau sežo meččyzavodu.
Transportu.
Joga päiviä Värtsiläspäi Sortavalah sego Petroskoih kävväh avtoubusat.
Pos’olkaspäi Värtsilä-raudutieazemassah on viizi kilometrii. Junat vietäh vai tavarua, rahvastu net ei vietä vuvves 1939 algajen.
Vuvven 2012 talvikuun 28. päivänny matkah lähti enzimäine Petroskoi–Sortavala–Jovensuu-juna. Ga nygöi pojezdat ei kävvä täh matkah, sendäh gu Värtsilä-raja-azemu vie ei ole valmis ottamah niidy vastah.

Värttinä:
Värttinä (karjalakse ”värtin”) on ymbäri muailmua kuulužu suomelaine folk-joukko.
Perustandu.
Värttinä on perustettu vuvvennu 1983 Suomen Pohjois-Karjalan Rääkkyläh. Sizärekset Mari da Sari Kaasinen ollah sen perustajat. Sil aigua Värttinä oli ylen suuri, joukos oli 21 hengie pajattamas da soittamas.
Värttinäs allettih igivahnas karjalazes runoperindös: vahnois karjalazis runolois da kandelehel soitandas. Silloi se oli mieliruado muuzikantoile, ga terväh joukos ellendettih: pidäy tuvva nägövih unohtuksih jiännyh karjalaine pajoperindö da anna se kuuluu uudeh luaduh. Da kuulumah se rubei ei vaiku omas muas. Suomelas-ugrilastu kul’tuurua siirdäi da kylväi Värttinä, a joukko vie suomekse, ižorakse, mordvakse, marikse, saamekse, eestikse da setukse, rodih kuulužu kaikes muailmua. Joukko on käynnyh Pol’šah, Irlandieh, Yhtysvaldoih, Kanuadah, Japounieh da äijih toizih mualoih.
Matkat Karjalah.
Värttinä kävyi pajattamah Karjalah kaksi kerdua. Toine kerdu oli vuvvennu 2013. Silloi Värttinä pajatti Eeppillizes fourumas Petroskois. Enzimäine tulendu Petroskoih oli kaksikymmen kuuzi vuottu enne tädä tostu matkua. 
Nygözet pajattajat da soittajat.
Tänäpäi joukos pajattamas on Mari Kaasinen, Susan Aho da Karoliina Kantelinen. Maril da Karoliinal ollah karjalazet juuret. Mari on rodužin Suomen Pohjois-Karjalas Rääkkylän kyläspäi. Karoliinan juuret tuatan puoles ollah Impilahtes.
Kaikin ollah ammatillizet rahvahan muuzikan tiedäjät. Mari da Susan opastuttih Sibeliuksen akademies, Karoliina väitti väitöskirjan Karjalan joigulois. Mari da Karoliina vie opastetah rahvahan muuzikkua Helsinkis. Kaikin kirjutetah tekstoi da muuzikkua Värttinäh niškoi.
Tänäpäi joukkoh kuulutah.
Mari Kaasinen (pajattai)
Susan Aho (pajattai)
Karoliina Kantelinen (pajattai)
Matti Kallio (soitto, akardion, kosketinsoittimet)
Hannu Rantanen (bas-gituaru)
Mikko Hassinen (iškusoittimet)

Väzymys:
Väzymys on rungan tila, kudamas energii da vägi ollah vähendynnyöt. Väzymysty on moni luaduu: fiizine väzymys, hengine väzymys da terstavundu.
Ristikanzan keskittymiskygy vähenöy silloi, ku häi on väzynyh. Ristikanzan pidäy muata, hos häi ei iče sidä ni dogadinnus. Konzu ristikanzu suau muattuu, keskittymiskygygi parenou.

Võron kieli:
Võron kieli ("Võro kiil") kuuluu uralilazen kieliperehen suomi-ugrilazen kielijoukkuon baltiekku-suomelaizeh oksah. 

Walt Disney:
Walter Elias ”Walt” Disney (5. talvikuudu, 1901 – 15. talvikuudu, 1966) oli yhtysvaldalaine biznesmies, animattori da kinoprod’useru. Händy tundiettih kaikkiel muailmas tärgienny mul’tfil’moin luadijannu.
Häi perusti yhtes omassah vellen Roy O. Disneyn kel The Walt Disney Company -yhtivön.

What a Wonderful World:
What a Wonderful World on Louis Armstrongan ozutettu pajo vuvvelpäi 1968. Pajon on kirjuttanuh George Douglas libo Bob Thiele da säveldykses abunnu hänel oli George David Weiss.
Pajos on luajittu moni cover-versiedy. Pajuo on pajatettu ezimerkikse Joey Ramone, Celine Dion da Connie Talbot.

Wikipedii:
Wikipedii on Internetas jullattavu ilmai, vällän syväindön tiedosanakniigu. Tiedosanakniigu on virtual'noi, eigo sidä piästetä ilmah bumuagale pandunnu versienny.

William Shakespeare:
William Shakespeare (1564 – 3. oraskuudu (J: 23. sulakuudu) 1616) oli anglielaine ozutelmukirjailii da runoilii. Händy pietäh histourien mainittavimbinnu kirjuttajinnu da omassah aijan nerokkahimbinnu anglien kielen maltajinnu.

Wolfgang Amadeus Mozart:
Wolfgang Amadeus Mozart, ristinnimel Johannes Chrysostomus Wolfgangus Theophilus Mozart (27. pakkaskuudu 1756 Salzburg Austrii – 5. talvikuudu 1791 Wien, Austrii) oli austrielaine klassitsizman aijan säveldäi. Häi kirjutti enzimäizet omat säveldykset nellivuodizennu, da häi da hänen viitty vuottu vahnembi sizär opastuttih soittamah muga ravieh, što vuozinnu 1762-1773 pereh kierdi ozuttelemas Mozartan säveldyksii. Brihačul oli tarku korvu da häi musti kogonazii säveldyksii kerran kuultuu. Mozart kirjutti hänen enzimäizen sinfounien kaheksavuodizennu vuvvennu 1764 da enzimäizen oupperan 12-vuodizennu vuvvennu 1768.

XXII Talviolimpiadukižat Sočis:
Midä rodih sinä vuon.
XXII talviolimpiadukižat oli pietty 7.–23. tuhukuudu 2014 Ven'al Sočis. Sočis pietyt olimpiadukižat oldih ezmästy kerdua Ven'al järjestetyt talvikižat. Vuvven 1980 kezäolimpiadukižat piettih Moskovas, sillozes Nevvostoliitos.
Avajazet.
Kižoin avajazet algavuttih 7. tuhukuudu 2014. Avajazis oli näytetty Ven'an histourien eri aigoi. Kižat virallizesti avai prezidentu Vladimir Putin. Konzu sportsmenat omis delegatsielois käveltih stadionale, taustal soitti ven'alazen DJ:n Leonid Rudenkon muuzikkua. Olimpiiskoin tulen sytytettih kolmenkerdazet olimpiaduvoittajat Vladislav Tretjak da Irina Rodnina.
Medalit.
Tilandeh 98/98 kižan jälgeh. Päivitetty 27. tuhukuudu klo 03:15 (UTC+2).

Yhteskundu:
Yhteskundu roihes ristikanzois da heijän yhteizölöis, kuduat eletäh da ollah vuorovaikutukses tietyl muantiijollizel alovehel; dai erijyttymät institutsiet, poliitillizet käytändöt libo valdurakendehet, infrastruktuuru da kul'tuuru ollah oza yhteskundua. 

Yhtis Arabiemiruatat:
Yhtistynyöt arabiemiirukunnat on federatiivine valdivo seiččemes emiruatas. Jogahine emiruatois on valdivo, absol’uttine monarhii: Abu-Dabi, Adžman, Dubai, Ras-el-Haima, Umm-el-Kaivain, Fudžeira, Šardža. Valdivo sijaiččou Lounas-Azies, Arabien niemimuan päivännouzas. Päivänlaskus da suves se rajoittuu Saudi-Arabienke, liidehes da koillizes Omananke. Valdivo sijaiččou Persien da Omanan lahtis.Yhtistynyzien arabiemirukundien piälinnu on Abu-Dabin emiruatan piälinnu Abu-Dabi. Muan pinduala on 86 600 km². Rahvahan lugumiäry on 5 473 972 hengie.

Yhtys Kuningaskundu:
Yhtistynnyh kuningaskundu (, lyh. UK) libo Suuri-Britanii () on Luodeh-Jevroupan suarivaldivo. Sen virralline nimi on Velikobritanien da Pohjas-Irlandien Yhtistynnyh Kuningaskundu. Se on yksi Jevroupan suurimis valdivoloispäi.
Valdivoh kuuluu 4 muadu (angl. countries): Anglii, Šotlandii, Kymrinmua da Pohjas-Irlandii.
Muan piälinnu on London. Se on yksi Jevroupan suurimis linnoispäi.
Anglien kieli on virralline kieli kogo valdivos. Sen lizäkse erähil alovehil on mitahto toinegi kieli virralline, ezimerkikse Kymrinmuas kymrin kieli.
Valdivon pinduala on 243 809 km², rahvahan lugumiäry on 63 395 574 hengie.

Yksittäine ala:
Yksittäzel alal libo yksittäzel sektoral tarkoitetah ei-julgizes omistukses olijua biznesanpiendäh pohjavujua vuittii yhteskunnas. Sen vastukohtannu on julgine ala.

Yle uudizet karjalakse:
Yle Uudizet karjalakse on karjalankielizet uudizet, kudualoi voi kuunnella paiči internetači sežo Ylen radivokanualoil "Pohjois-Karjalan radio", "Yle radio Savo" da "Etelä-Savon radio". Uudizii karjalakse ruvettih luadimah Ylel 27. tuhukuudu 2015. Yle Pohjas-Karjalan luajittuloi uudizii kiändäy da lugou Natalia Giloeva (Hiloin Natoi). Karjalankielizien uudizien ližäkse Yle luadiu uudizii suomekse, ruočikse, saamekse, angliekse, ven'akse, selgeisuomekse, čiganoin kielel da sormipaginkielel.

Yliopisto:
Yliopisto (vie universitiettu) on korgeiškola, kudamas on eri aloin tiedokundua. Yliopistuo johtau rehtoru. Tavan mugah yliopistos opastutah 5-6 vuottu.
Jälles sidä opastundua voibi jatkua aspirantuuras libo doktorantuuras.

Yllöine:
Yllöine () on Anusjoven rannal olii hieru. Haldivollizesti kuuluu Anuksenlinnah da Anuksen kanzallizeh piirih. Hierus on arhitektuuran mustomerki - Rastavan puukirikkö, kudai on otettu käyttöh vuvvel 1850.

Ylä-Anus:
Ylä-Anus () on Karjalan tazavallan Anuksen kanzallizen piirin pos’olku, kudai kuuluu Kotkatjärven kyläkundah.
Se sijoittuu Voruzjärven koillisrannal, 65 kilometrin piäs Anuksespäi koillizeh.
XIX vuozisual tädä kyliä kučuttih Reboinselgy (Lisja Sel’gä), kudai kuului Kotkatjärven voulostih Anuksen ujezdah. Konzu voinu Nevvostoliiton da Suomen välis (1941 – 1944) loppui, rakendettih mečänruadajien pos’olku.
Pos’olkas on tiedämättömän saldatan kalmu (1941 – 1944).
Vuonnu 2009 rakendettih pravosluavnoi kirikkö ().
Rahvahan lugumiäry.
Vuonnu 1959 pos’olkas eli 900 hengie.
5 kilometrin piäs pos’olkaspäi lounuah on suo Volgielammen lähäl, kudaman pinduala on 278,4 gektarua. Täs on äijy garbaluo da muur’oidu.

Ylä-Aunus:
Ylä-Aunus () on Kotkatjärven kundah (poselenieh) kuului kylä Anuksen piiris Karjalan tazavallas.
Perustieduo.
Kylä on sijoitunnuhes 23 kilometris Kotkatjärvespäi pohjazeh. Piiteri-Murmansku valdivon dorogaspäi kyläh on kaksi kilometrii. 
Eläjät.
Vuonnu 2013 Koivuselläs eli 6 hengie. 

Ylä-Kuittijärvi:
Ylä-Kuittijärvi () on Pohjas-Karjalan järvi Karjalan tazavallas Ven'al. Se kuuluu Kuittijärvilöin joukkoh da sijoittuu Kemin jovenalah. Järven liidehrandu kuuluu Kalevalan piirih, lounasrandu – Kostamukšen piirih.
Järven pinduala on 197,6 km², piduhus – 42 km, levevys – 19,6 km, randuviivan piduhus – 292,2 km. Sen keskisyvys on 7,4 m, syvin kohtu on 44 m.
Järvi on viärymuodoine, sih kuulutah keskioaza da kolme suurdu pitkiä lahtie: Vuonnizen suu, Vuokkiniemen suu, Jyvälahten suu. Rannat ollah liuguloi, enimyölleh kivizii, sie kazvau havumeččii. Järves on kažl’ua, šaraheiniä. Täs on enämbi 170 suardu, kudamien yhtehine pinduala on 8,3 km². Suurimat niilöis ollah Pertisuari (1,07 km²), Kalmosuari, Petajasuari.
Järveh laskietahes Pista da Vuonnine, järvespäi virduau Jel’mane, kudai laskeh Keski-Kuittijärveh.
Järves on riäpöidy, särgii, haugii, ahvendu, siigua, kiiškoidu, harjustu, torpua.
Lounaslahten rannal on pos’olku Vuokkiniemi.

Ylägii:
Ylägii (, ) on Karjalan tazavallan Anuksen kanzallizen piirin kylä, kudai kuuluu Videlen kyläkundah.
Se sijoittuu Luadogan lähäl, Videlen joven rannal.

Zambii:
Zambii, virrallizesti Zambien tazavaldu on valdivo Suvi-Afriekas. Se sijaiččou pohjazes Kongon Demokruattizen Tazavaldanke, koillizes Tanzanienke, päivännouzus Malavinke, suves Mozambikanke, Zimbabvenke, Botsvananke da Namibienke, päivänlaskus Angolanke. Zambii on syväinmuavaldivo. Virralline kieli on anglien kieli. Piälinnu on Lusaka. Muan pinduala on 752 614 km². Rahvahan lugumiäry on 14 222 233 hengie.

Zarečnyi:
Zarečnyi on pos’olku Karjalan tazavallas Kostamukšen linnupiiris.
Se sijoittuu Tyryjoven rannalla.

Zenit:
Zenit () on Pietarin jalgamiäččynjoukkue.

Zimbabve:
Zimbabve (vuodessah 1980 Suvi-Rodezii) on valdivo Afrikan manderehes. Se sijaiččou Viktoria-kosken da Zambezi- da Limpopo-jogiloin välis. Suves Zimbabve rajoittuu Suvi-Afrikan tazavaldanke, päivännouzus Mozambikanke, päivänlaksus Botsvananke, pohjazes Zambienke. Virrallizet kielet ollah anglien kieli, šona, pohjoisndebele. Piälinnu on Harare. Muan pinduala on 390 757 km². Rahvahan lugumiäry on 14 229 541 hengie.

Zir'ankomin kieli:
Zir'ankomin kieli (zir'ankomin kieleh "Коми кыв") kuuluu uralilaizen kieliperehen suomi-ugrilaizen kielijoukkuon permiläizeh oksuh.

Zoarces:
Zoarces on kivimatikkoin heimoh kuului kalasugu.

Androidu:
Androidu () on robotniekku libo sintiettin'i organismu mi ruadau ta näyttäy kui inehmizel.
Käytetäh myös termii ”mekuanizverduo” () ta "inehmizverdoin'i robotniekku" ().

Äynyäkoski:
Äynyäkoski () on Karjalan tazavallan Kemin piirin Viärykosken kyläkunnan pos’olku.
Pos’olku sijoiččou Kemijoven rannal.

Édouard Manet:
Édouard Manet (23. pakkaskuudu 1832 Pariižu – 30. sulakuudu 1883 Pariižu) oli frantsielaine taidehmualuaju. Hänen stiil'u oli realizman da impressionizman välil.
Manet oli arvospietyn sud'd'an poigu, kuduan lähtemine taidoilijan urale oli vahnembile kauhistus. Manet tietosteli vuozii hänen lapsusvuozien pianonsoitonopastajan, hollandielastu roinduperiä olijan Suzanne Leenhoffan kel, da tälle roinnuhuon poijan tuatto voi olla libo Manet libo hänen velli. Virrallizesti brihačču eziteldih Leenhoffan pienenny vellenny da Manet'n ristilapsennu. Manet nai Leenhoffas tuattah kuolduu vuvvennu 1863. 
Suvun varakkahuon täh Manet ei olluh rippuvaine mualavuksien myöndytulolois. Manet matkusteli monis kohtis. Nuorusvuozinnu häi matkai Brazilieh da kierdeli Jeuropas. Semmite Manet'n nuorusvuozien mualavuksis nägyi vaikuttehii hollandielazis da ispanielazis mualavuksis, kudamih häi oli tuttavunnuh matkoil.
Lähtehet.
Kirjalližus.
Tekijä =Gilles Néret | Nimeke =Edouard Manet, 1832-1883: The First of the Moderns | Suomentaja = | Vuosi =2003 | Selite = | Julkaisija =Taschen | Tunniste = ISBN 978-3822819494

Čad:
Čad on valdivo Keski-Afriekas. Valdivon rajal ei ole merdy. Susiedumuat ollah: päivänlaskupuoles — Nigeru, Nigerii, Kamerun; suves — Keski-Afriekan Tazavaldu, päivännouzupuoles — Sudan, pohjazes - Livii.
Virallizet kielet ollah fransien da aruabien kielet.
Piälinnu on N'Džamena. Čadan pinduala on 1 284 000 km². Sie eläy (vuvven 2013 tiedoloin mugah) 11 193 452 hengie.

Čalna:
Čalna () on kylä Priäžän kanzallizes piiris Karjalan tazavallas Ven'al.
Sijaičendu.
Čalna on sijoitunnuhes 23 kilometrin piäs Petroskoispäi, kyläs läbi virduau Čalna-jogi.
Eläjät.
Vuonnu 2013 Kuittizes eli 2580 hengie. 
Histourii.
Čalnan kylä perustettih vuonnu 1949 Šuojun da Viidanan meččytevolližuspiirin ruadajih niškoi. Sen eläjis suurembannu joukonnu oldih inkerinsuomelazet. Vuvves 1950 Čalna on linnanjyttyine pos'olku. .

Časounu:
Časounu on nimitys pienele malittukohtale ortodoksizes perindehes. Časounu-sana tulou ven'an sanas "časovnja" (), kuduas omas puoles on "čas"-kandu. Se viittuau sih, gu časounas piettih čuasun kestävii sluužbii.
Časounu ei ole kirikkö, sendäh gu sen altarinstolan ual ei ole pyhii jiännöksii. Lyhyön sluužban voit pidiä tavalline ristikanzu, gu pappii ei olle paikal.
Časounat ollah tavan mugah puuhizet. Kivihisty časounua kučutah kappelikse.

Čeehii:
Čeehii on Keski-Jevroupan valdivo. Viralline nimi on Čeehien tazavaldu. Pohjazes se rajoittuu Pol’šanke (rajan pitkevys on 658 km), luodehes da päivänlaskus – Germuanienke (rajan pitkevys on 646 km), suves – Avstrienke (rajan pitkevys on 362 km), päivännouzus – Slovakienke (rajan pitkevys on 214 km). Rajan yhtehine pitkevys on 1880 km. Čeehien piälinnu on muan suurin linnu Pruagu.
Muan pinduala on 78  866 km². Rahvahan lugumiäry on 10  538  275 hengie.

Černaja Rečka:
Černaja Rečka (ven'akse "Чёрная Речка"; karjalakse 'mustu oja, jogi') on Kotkatjärven voulostih kuului kylä Anuksen piiris Karjalan tazavallas.
Eläjät.
Vuonnu 2013 kyläs on elänyh 34 hengie.

Čevetjärvi:
Čevetjärvi (suomekse "Sevettijärvi", koltansaamekse "Čeˊvetjäuˊrr", pohjassaamekse "Čeavetjávri") on Anaran kommunas koltta-alovehel, Päivännouzu-Lapis olii kylä Päivännouzu Jiämerentien varrel, läs 120 kilometrii pohjazeh Anaraspäi (Suomi). Kyläspäi on Norviegien rajale N'auddamah matkua läs35 kilometrii. Kylän vihandu, no yhtelaigua keyhy mua muuttuu N'auddamua kohti lagiembakse.
Kylä on nossuh jiäkavven aigazele merenpohjale. Čevetjärven da N'auddaman välil järvien kivizet rannat kiinitetäh siiričikulgijan huomivuo omassah erinomazuol. Nämmii kivizii randoi paikallizet kučutah karunpelloikse.
Čevetjärven aloveh on yksi kolttasaamilazien piäelinalovehis. Suurin vuitti (n. 90 %) 350 eläjäs on koltansaamelazii, no joukos on sežo suvespäi muutannuzii suomelazii. Alovehel eläy sežo erähii anaransaamelazii da tundurinsaamelazii.

Čiirakot:
Čiirakot ("Sternidae") on randulinduloin lahkoh kuulujan kajoiloin heimon alaheimo. Suomes on tavattu yheksä čiirakkoluaduu:

Čili:
Čili (), viralline nimi on Čilin tazavaldu () on valdivo SuviAmerikan lounasozas, Tyynimeren da Andamien välil.
Päivänlaskus on Tyynimeri, päivännouzus on Argentiinu. Pohjas Čili rajoittuu Perunke, koillisozas Bolivienke.
Valdivon pinduala on 756 950 km², rahvahan lugumiäry on 17 216 945 hengie (2013). Piälinnu on Sant'jago.

Čirka-Kem':
Čirka-Kem’ () on Pohjas-Karjalan jogi. Se laskeh Kemijogeh (Vienanmeren ala).
Joven piduhus on 221 km. Se ottau allun kohtas, kus Kemijogi da Čirkajogi yhtistytäh. Se virduau moniloin järvilöin kauti da laskeh Jyškyjärveh.
Joven syvys on ei enämbiä 3 m.
Jovel ei kulgieta laivat, sendäh gu täs on äijy koskie. Monet kosket ei jiävytä. Suurin koski on Tahko-Padun. Jogi jiädyy tavan mugah ligakuun lopus – kylmykuus, avavuu sulakuun lopus – oraskuus.
Vezi on muzavu. Kazvi- da eläinmuailmu on tavalline Karjalan jogiloile da järvilöile.
Se on kuulužu jogi ristikanzoile, kuduat innostutah sportumatkailuh. Joven rannal on vai kaksi kyliä: pos’olku Borovoi da kylä Jyškyjärvi.

Čirkajogi:
Čirkajogi () on Ven’an jogi, virduau Karjalan tazavallas.
Se laskeh Čirka-Kem’ah. Joven piduhus on 16 km.

Čiučoilinnut:
Čiučoilinnut (suvikarjalakse varbuslinnut, vienankarjalakse varpuslinnut; "Passeriformes") ollah suurin linduloin lahko. Sih kuuluu enämbi 5 000 luaduu (eri lähtielöis mainitah luguloi 5 100 – 5 700), libo enämbi ku puolet kaikis muailman linduluadulois.

Čičiliusku (teatru):
Čičiliusku (suom. Sisilisko, ven. «Ящерка», «Чичилиушку») on karjalankieline nuorižotyttiteatru, kudai on perustettu Petroskois vuvvennu 2005 Karjalan Rahvahan liiton aloittehes.
Spektaklit.
Teatran repertuarah kuuluu kuuzi spektaklii: "Kuin hukka vasikalla muamona oli/Kui hukku vazikal muamannu oli" (2005), "Sinipetra/Sinipedru" (2006), "Varis/Varoi" (2007), "Samvuara/Samvuaru" (2009), "Koirien Kalevala" (2012), "Mie olen tipa, šie olet tipa" (2014).
Teatran nimes.
Ajatus nengomas nimes kuuluu sillozele Karjalan Rahvahan liiton paginanvedäjäle Pekka Zaikovale. Toizii vaihtoehtoloi oldih nimet Vihanduteatru da Lutikat.
Toimindu.
Teatru ozuttau omii spektaklii vaigu karjalan kielel, sen eri murdehil. Teatru aktiivizesti pidäy ezityksii Petroskoile, karjalazis kylis Karjalan tazavallas, toiči ajelou Suomeh. Teatran ohjuajannu ruadau Natalja Golubovskaja.
Vuvvennu 2010 Čičiliusku-teatras tuli rahvahalline teatru. Arvon on myöndänyh Karjalan tazavallan Kul'tuuruministerstvu.

Čobino:
Čobino () on Karjalan tazavallan Karhumäin piirin kylä. Se on Čobinon kyläkunnan haldivolline keskus.
Se sijoittuu 17 kilometrin piäs Karhumäispäi päivänlaskuh. Kyläs on alovehelline mečänhoidoala da feršalipunktu.

Čolmuži:
Čolmuži () on Karjalan tazavallan Karhumäin piirin vahnu kylä. Se on Čolmužin kyläkunnan haldivolline keskus.
Se sijoittuu Oniegujärven Čolmužinsuun päivännouzurannal.
Čolmužin kylä muanitah enzimäzen kerran XV vuozisuan piscovois kniigois.
Kyläs on škola, leibypastamo da mečänhoidoala.
Nimi.
Karjalan paikannimilöin tutkijat duumaijah, gu nimi tuli saamelazes sanaspäi čoalme, kudai merkiččöy salmie.
Čolmužin rahvahan lugumiäry.
Kylän agjal on matkustajien keskus ”Čolmuži”.
Nähtävykset.
Kyläs on puukirikkö (), kudai kuuluu XVI vuozisuan loppuh da XVII vuozisuan alguh. Se on Karhumäin piirin yksi vahnimis kirikkölöispäi.

Čuaju:
Čuaju on čuajutuhjon lehtilöis valmistettavu juomine. Lehtet keitetäh, zavaritah da/libo havvotah. Enne sidä lehtet valmistetah eri taval.
Čuajuu kazvatetah plantacielois, kuduat sijoitetah mäin paltiel troppizes libo subtroppizes ilmastos. Kitais, Indies da Afriekas valmistetah suuri oza čuajuu. Čuajulehtet kerätäh käzil. Čuajun luadu riippuu monis syylöis, kudualois lehtilöin igä on yksi tärgiemis. Parahat ollah kazvin ladvan nuoret lehtet. Valmistusprocesan aigua lehtet kuivatah. Kallehimat čuajulajit maksetah sadoi jevruo kilos. Čuajulajit juatah valmistustavan rippujen ezimerkikse mustah, vihandah, valgieh da keldazeh čuajuh.
Čuajujuomine on ainehien yhtymy, kudai hyvin vaikuttau ristikanzan organizmah. Čuajus on kofeinua, taninoi, teaninua da metioninua. Taninat luajitah čuajus kačkeru, gu čuajuu havvotah kodvan. Teaninu da metioninu ollah rauhoittavat ainehet. Sidä paiči čuajus on fosforu, ftoru, kalii, uglevodu, pektinu. Erähien ainehien miäry rippuu čuajulajis. Sežo on tärgei zavarie čuajuu oigiel taval, gu hyövyllizet ainehet säilyttäs.
Enzimäi čuajuu käytettih liečeainehennu. Sidä ruvettih käyttämäh juomizennu kitailazen Tanan dinastien aigua. XVII-luvun keskiozas portugualilazet, gollandilazet da anglielazet ruvettih viemäh čuaju Kitais Jevrouppah.

Čupukku:
Čupukku on kagru- libo ozrujauholois luajittu lettu. Ozrujauho, vezi da suolu pieksetäh tahtahakse. Pastetah riehtiläl argivois. Voibi panna mannapudruo puolel piirual, taittua puolekkai da vie puolekkai čupukakse.

Čuuppu:
Čuuppu () on Karjalan tazavallan Louhen piirin pos’olku. Se on Čuupan kyläkunnan haldivolline keskus.
Se sijoittuu Karjalan tazavallan koillizes, Vienanmeren Kandalakšan lahten Čuupansuun rannal. Pos’olkaspäi on 48 km Luohessah.
Histourii.
Vahnu Čuupan pogostu muanitah enzimäzen kerran vuvvennu 1574 Soloveckoin manasterin kirjois. Silloi sie oli 7 pihua da eli 10 hengie. Vuozisuan peräs Čuuppu tuli Ven’an sl’udukaivoksien keskukse.
Vuvvennu 1922 ruvettih kaivamah sl’udua da kvarcua.
Ilmasto.
Vuvven keskilämbötila on -0,3 °C.
Talovus.
Pos’olkas ruadau mečänhoidoala, keskiškola, kul’tuurutaloi.
Nähtävykset.
Čuupas on Ven’an vahnimat sl’udukaivoksii.
Matvein Korgujevan suarnansanelijan musto- da kodialovehenmuzei.
Nevvostoliiton da Suomen välizel voinal v. 1944 tapettuloin Nevvostoliiton lendäjien kalmu.
Vuvvennu 2010 kirikkö paloi. Kellojallat säilytäh.

Šahmuattukiža:
Šahmuattukiža on strateegielline stolakiža, kuduah kižuau kaksi hengie. Heil on 64-kodaine šahmuattulaudu, kudual on erikoisšahmuattufigurua. Kiža yhtistäy taijon (šahmuattukompozitsii), tiijon sego sportan elementua. Sen nimi on tulluh persien kielespäi ― šah mat merkiččöy «šah kuoli».
Šahmuattoih kižatah sežo kižuajien joukot, toine tostu vastah libo yhty kižuajua vastah. Nengozii kižoi tavan mugah sanotah nevvondukižoikse. Voi olla nengoine kiža, konzu yksi n'erokas kižuaju yhtelaigua kižuau monen vastustajan kel (häi kižuau jogahizen kižuajan kel erillizel lavval). Voi olla vie mondu kižavariantua, kudualois ollah standartanvastaizet siännöt, figurat libo lavvan suurus.
Histourii.
Šahmuattukižal on vähimyölleh puolitostu tuhattu vuottu. On äijy versiedy, kudualoin avul sellitelläh kižan kehitysty sego levittämisty. Niilöin joukos ollah Indien, Vizantien da toizet versiet. Šahmuatoin roindumuannu pietäh Indiedy, kus VI vuozisual jälles Iisusan roindua kižattih čaturangah, kudai mustutti šahmuattukižua. Piästyy Indiespäi lähimualoih, čaturanga äijäl muutui. Persies čaturangan jälgeläzekse rodih šatrandž-kiža. IX–X vuozisual šatrandž piäzi Jevrouppah sego Afriekkah. Jevroupas kiža uvvessah muutui. XV vuozisuakse oldih jo net kižan siännöt, kudamii nygöi sanotah ”klassiekkusiändölöikse”. XIX vuozisual otettih käyttöh net siännöt, kudamien mugah ruvettih pidämäh kanzoinvälizii šahmuattukilboi. Vuvves 1886 algajen ruvettih pidämäh muailman šahmuattučempionuattoi. Vuonnu 1924 perustettih kanzoinväline šahmuattufederacii, kudaman johtol pietäh äijii kanzoinvälizii kilboi.
Siännöt.
Figuroin alguazemu.
Šahmuattoih kižatah lavval, kudai on juattu 64 yhtenjyttyizekse kodazekse (8×8). Kodazien pystysriävyt on merkitty latinan kirjaimil a:s h:ssah hurualpäi oigiele, kodazien piduhusriävyt – noumeroil 1–10 alahanpäi yläh. Joga kodaine on merkitty kirjaimel sego noumeral. Kodazet ollah mustat da valgiet, nenga pystys- da piduhusriädylöin rinnalolijat kodazet ollah erivärizet. Lähälolii kodaine kižuajan oigies puolespäi pidäs olla valgei kodaine (niilöile, ket kižatah valgieloil šahmuatoil, tämä kodaine on h1, mustil – a8).
Kižan allus joga kižuajal on 16 šahmuattufigurua. Yhten kižuajan figuroi sanotah valgieloikse, toizen – mustikse. Iče kižuajiigi sanotah valgieloikse da mustikse.
Joga kižuajal ollah koroli, korolevnu (duamu), kaksi ladjua, kaksi slonua, kaksi hebuo da kaheksa peškua. Kižan allus valgieloi figuroi pannah enzimäzen da toizen (peškoi) piduhusriävyn kodazile, mustii – seiččemenden (peškoi) da kaheksanden piduhusriävyn kodazile.
Siirdotavat.
Kižuajat vuorotellen siirretäh šahmuattoi. Enzimäzinny figuroi siirretäh valgiet kižuajat. Kižuaju siirdäy yhty figurua nengozien siändölöin mugah:
kaikkii figuroi, paiči hebuo, voi siirdiä kohtinastu viivua myö, sendäh gi figuran tiele ei sua olla tostu figurua. Vai hebuo voi siirdiä sile kodazele, kudaman iel on toine figuru.
Ei sua siirdiä figurua sile kodazele, kudamal on oma figuru.
Konzu figurua siirretäh kodazele, kudamal on vieras figuru, sit vieras figuru otetah iäre lavvalpäi.

Šalla:
Šalla on Karjalan tazavallan Puudogan piirin pos’olku. Se on Šallan kyläkunnan haldivolline keskus.
Pos’olku sijoiččou Vodlajoven suus, kus se laskehes Oniegujärveh. Šallaspäi Puudogassah on 32 km. Lähimäine raududorogustansii on Karhumäis, 229 kilometrin piäs Šalluspäi.
Šallun pogostu muanitah enzimäzen kerran vuvvennu 1391. XV vuozisual tiä oli Šallun Spuasan manasteri.
XVIII vuozisual rakendettih st’okluzavodat, kuduat ruattih XIX vuozisuan algussah. Vuvvennu 1870 rakendettih kupču N.I. Rusanovan meččyruadozavodu. Vuvvennu 1882 piiterilaine kupču D.N. Lebedev perusti meččyruadozavodan.
Pos’olkas on algu- da keskiškola, kul’tuurutaloi, bol’niččü, časounu.
Histourien mustomerkit.
Pos’olkas on Suuren voinan aigah tapettuloin Nevvostoliiton saldattoin da partizanoin kalmu.
Nähtävykset.
35 kilometrin piäs pos’olkaspäi suveh on Karjalan vahnu manasteri ().
Oniegujärven päivännouzurannal on kallivopiirroksii.

Šamanizmu:
Šamanizmu tarkoittau hengellisty kul'tuurua, kuduas šamuanal on keskehine rouli. Šamuanu on yhtehizön jäzen, kuduas uskotah, ku hänel on yliluonnollizii neroloi. Šamuanu tavan mugah on parandai da tiedäi, häi nevvou monenjyttymis probliemois da ruadau yhtyssivoksennu hengimuailman da yhtehizön välil.

Šelta:
Šelta on Ven’an jogi, kudai virduau Karjalan tazavallas. Se laskeh Uikujogeh. Joven piduhus on 15 km, jovenalan pinduala on 50,5 km².

Šintolaižus:
Šintolaižus (, ”jumalien tie”) on nimitys Japounies roinnuhuzile uskondollizile käzityksile hengilöis, miifois da ritualois. Net pohjatakseh ammuzih japounielazih rahvahanuskomuksih, kudualoin mugah jumaluksii (kami) on läs kaikis luonnon ilmivölöis, kui puulois, kivis, järvis, jogilois da vuarois. Šintolaižuol ei ole perustajua eigo pyhiä kirjutustu. Enimät japounielazet ei pietä iččiedäh uskondollizinnu, no äijät yhtytäh eri tilandehis šintolaizih perindölöih, kuduat eletäh rinnakkai buddhalaizien perindölöin kel. Voi sanuo, ku japounielazes uskondolližuos kai, mi ei kuulu kuduahtah Japounien ulgopuolel tulluoh uskondoh, kuuluu šintolaižuoh.

Šipainiekku:
Šipainiekku on perindölline karjalaine avvonaine ruispiirai, kudaman syväimekse pannah riisu- libo ozrukuassua libo kartohkua. Ven'alazis syömizis šipainekku mustoittau 'kalitka'-nimizii piirualoi, kudamii pastetah Karjalan tazavallan ližäkse Vologdan, Leningruadan da Arhangel'skoin alovehil. Suomenkielizen perindön mugah piiruadu kučutah 'karjalanpiirakka'.
Histourii.
Suomes piiruadu pastettih enimyölleh Pohjas-Karjalan raja-alovehil. Jälles tostu muailman voinua, konzu suuret joukot rahvastu oli siirretty Suomen päivännouzupuolelpäi muijale Suomeh, piiruadu ruvettih pastamah muijalgi muas. Suomen kielen murdehis šipainiekoi kučutah "piirakka, piiras, piiroa, kalitta".
Receptu.
Jevropan liitos registriiruitun receptan mugah šipainiekoin tahtahas pidäs olla vähimyölleh 50 % ruistu. Syväimenny voibi käyttiä vaigu riisuu, ozrua libo kartohkua, ga yhtelläh on olemas receptua, kudamis syväimenny käytetäh morkouhkua, muarjua libo brossua. Nengomil piirualoil on tavan mugah oma nimi. Rugehizii muarjupiirualoi, kudamii pastetah Suomen Kainus, kučutah rönttöziksi. Toiči šipainiekoi syvväh munavoinke.
Muudu tieduo.
Suomen Riäkkyläs joga vuottu pietäh šipainiekoin pastokižoi.

Škola:
Škola on alembi opastuslaitos. Se voit olla valdivon omistukses libo yksityine. Školas opastajat opastetah, opastujat opastutah.
Ven'an školas on 11 kluassua.

Šn'uakku:
Šn'uakku libo n'uakku () on muzavu varoiloin heimoh kuului lindu.
Kogo da nägö.
Piduhus: 30-34 cm<br>
Siibien agjuväli: 64-73 cm<br>
Paino: 182-265 g

Šokoluadu:
Šokoluadu on syömine. Sidä luajitah enimyölleh ližäten kakaopabulois luajittuh kakaomassah tavan mugah zuaharii da maidošokoluadah sežo maiduo libo maidojauhehtu, eriluaduzii mavustehainehii da toizii ainehii.
Putin šokoluadu valmistuu kakaomassas, kudamah ližätäh kakaovoidu da vaihtelii miäry zuaharii, vanil'l'ua da lezitiinua. Vanil'l'ua libo vanilliinua ližätäh mavun täh da lezitiinua käziteltävyön täh. Parahimis šokoluadulois ei ole muudu razvua migu kakaovoidu eigo ni vanil'l'ua nigo vanilliinua.
Šokoluadu on väril maksankarvastu da se vaihtelou kakaopidoižuon mugah ylen mužavas valpahah. Kakao iččenäh andau kičkeräle. Sit vaiku kakaomassas da kakaovois luajitut mužavat šokoluadat ollah vägevän maguzet. Zuaharii da maiduo ližäten šokoluadus suahah magiembua da vähembi vägeviä. Šokoluadua voi sežo mavustua eri tavoin, oriehoin, kuivattuloin puunandimien, mintun libo koufein kel.
Ms. "valgies šokoluavus" ei ole nivouze kakaomassua, sendäh se tarkah ottajen ei ole nivouze šokoluadua.
Šokoluadu-sanan alguperä on Mehikon atsteekkien "xocolatl" (šokolatl) -sanas.

Šoltarven vepsäläzien etnogruaffine muzei:
Šoltarven vepsäläzien etnogruaffine muzei (vepsäkse Vepsän kul’turan muzei, Šoutjärven vepsläine etnografine muzei) on ainavo moine muailmas vepsälästy kul’tuurua säilyttäi da akkiloiččii. Seiččenäzenny ozastonnu kuuluu Karjalan Kanzallizeh muzeih. Muzei on Onieganrannikon piirin vepsäläzes Šoltarven kyläs.
Perustandu.
Šoltarven muzeile algu oli pandu vie vuvvennu 1967. Vuozinnu 1967-1980 muzeil oli rahvahan muzei -stuatussu. Sen perustajannu oli tundiettu vepsäläine oman muan tutkii, kirjuttai, vepsäläzen rahvahanrunohuon keriäjy R’urik Lonin.
Enziallus muzei oli kylän kirjaston tilois. Sie muzeil oli kaikkiedah kaksi pertisty da kaksi ozutteluu. Enzimäzeh oli pandu kačottavakse vepsäläzien vehkehty. Toine oli omistettu Vepsän muan ruadoloile.
Sit muzei oli kylän školan internuatas. Sit laitoksele suadih oma taloi, kus se on tänäpäigi, perindöllizes vepsäläzes talois. Ravei kaksikerroksine taloi saraipordahien kel enne kuului vepsäläzele Melkinan perehele.
Syväindö.
Tänäpäi Šoltarven muzeis on enämbi 8 0000 eri vehkehty, niilöis 3 000 ollah Loninan kerätyt. Nämä vehkehet on kerätty Karjalan, Voulogdan da Leningruadan alovehen vepsäläzis kylis.
Muzeis on mondu pertii da ozutteluu. On kogonazet perindöllizet eländypertit da saruat. 
Stuatusoin muuttumine.
Vuvves 1980 muzei suau valdivollizen muzein stuatusan da on Karjalan Kodialovehen muzein, nygözen Kanzallizen muzein, ozastonnu. Vuvves 1987 jo on sen filiualannu. 
Vuvvennu 2010 Šoltarven muzei sai R’urik Loninan nimen. 
Ruado.
Pietäh eri ekskursieloi vepsäkse da ven’akse. Kävyjöile taritah eri master-kluassoi vepsäläzien perindöllizis käzinerolois.
Ližiä suau lugie: http://nmrk.karelia.ru/site/section/45

Šotjärvi:
Šotjärvi (, ) on Suvi-Karjalan järvi (Priäžän piiris).
Järven pinduala on 74,04 km², piduhus – 15,6 km, levevys – 7,2 km, randuviivan piduhus – 54,2 km. Sen keskisyvys on 3,1 m, syvin kohtu on 10,1 m.
Järven suurin oza kuuluu Dessoilan kyläh. Se on piduličču, leviey luodehespäi liideheh. Vien väri on maksankarvaine.
Šotjärven kauti virduau Šuoju. Järveh laskietahes Mikkel’anjogi (ven. Миккелица) da Pedlojogi. Syvimät kohtat ollah järven keskiozas.
Järves on 43 suardu, kudamien yhtehine pinduala on 0,36 km².
Pohjas on rudua (enämbi 40% pohjan pindualaspäi) da muzavanvihandua mudua. Kivi- da čuurupohjua on läs 10% pohjan pindualaspäi.
Järvi jiädyy kylmykuus-talvikuus, avavuu oraskuun allus. Se on jiäs läs 135 päiviä (tämä lugu voi muuttuo 90-180 päävässah).
Lähäl randoi da jovensuuloi kazvau kažl’ua, vezilumoidu, čuloidu dmi. Järves on äijy ruakkau.
Järven luodehrannal ollah pos’olkat Sodder da Liete, kylä Kiviniemi. Liidehrannal sijoittuu kylä Salmennišku.
Järves on 16 kalalajii, ezim. ahven, särgi, siigu, riäpöi, säyny, matikku, haugi, kuha, lahnu, kiiškoi dmi. Enämbi kaikkie Šotjärves on ahvendu.
Šotjärven suvirannal kazvau kuustu da segameččii, pohjasrannal – pedäjiä da segameččii.

Šuikujärvi:
Šuikujärvi libo Šuiku (, ) on Karjalan tazavallan Belomorskan piirin kylä. Se kuuluu Sosnovetsan kyläkundah.
Muantiedo.
Se sijoiččou Vienan Karjalas Šuojoven suus lähäl Vienanmeren randua, Belomorskan da Kem’an keskes, 30 kilometrin piäs Belomorskaspäi da 30 kilometrin piäs Kem’aspäi. Päivänlaskuh kyläspäi on Šuikujärven raududorogustansii.
Histourii.
Kylä muanitah enzimäzen kerran vuvvennu 1710.
Kul’tuuru.
Kylän kul’tuuruelaijan keskus on kirjasto-muzei A.N. Savinan mustokse.
Kyläs on Nevvostoliiton saldattoin kalmat.

Šulkku-uikku:
Šulkku-uikku ("Podiceps cristatus") on uikkuloin heimoh kuului lindu.
Karjalankieline nimi.
Lindu tunnetah nimel kerkkäšorža vähimikse Puadenen paginluavus. Tämä nimi on yhtelläh harvinaine karjalan paginluadulois da sen lizäkse probliemalline vie sendäh, ku šulkku-uikku ei ni kuulu sorzien ("Anatidae") heimoh. Toizis paginluadulois sana "kerkkä" voibigi tarkoittua telkkiä ("Bucephala clangula"). Täs artikkelis šulkku-uikun nimi on kiännetty suomen kielen sanas "silkkiuikku".
Kogo da nägö.
Piduhus: 46-51 cm<br>
Siibien agjuväli: 59-73 cm<br>
Paino: 1,3-2 kg

Šun'ga:
Šun’ga on Karjalan tazavallan Karhumäin piirin kylä. Se on Šun’gan kyläkunnan haldivolline keskus.
Se sijoittuu kallivosuarel Putkojärven pohjasozas.
Lähäl kyliä on äijy šungitua.
Kyläs on škola, tervehyönpunktu.
Nimi.
Karjalan paikannimilöin tutkijat duumaijah, gu nimi tuli saamelazes sanaspäi čuenn, kudai merkiččöy veziniittyy pitkin suodu.
Histourii.
Šun’gan pogostu muanittih enzimäzen kerran vuonnu 1375.
XVII vuozisuan algajen kyläs piettih suuri jarmanku – Šun’gan jarmanku.
Histourien mustomerkit
Kyläs on Nevvostoliiton saldattoin da partizuanoin (kuduat kuoldih v. 1941 – 1944 voinan aigua) kalmu.

Šuojogi:
Šuojogi (, ) on Onieganjärven alan jogi Suvi-Karjalas. Se virduau Suojärven, Priäžän da Oniegan rannikon piiris.
Jovenalan pinduala on läs 10 100 km², piduhus on 194 km.
Jogi ottau allun Suojärvespäi. Se virduau kahten suuren järven kauti – Šotjärven da Vahatjärven kauti. Da sit laskeh Lohmoizenjärveh.
Jovel on Ignoilan vezivoimalu.
Šuojogi on kuulužu jogi ristikanzoile, kuduat innostutah sportumatkailuh. Se on lähäl Petroskoin linnua.

Šveitsarii:
Šveitsarii (,  , ) on Päivänlasku-Jevroupan valdivo. Sen viralline nimi on Šveitsarien konfederatsii. Pohjazes se rajoittuu Germuanienke, suves – Itualienke, päivänlaskus – Frantsienke, päivännouzus – Avstrienke da Lihtenšteinanke.
Šveitsarien latinan nimi on Confoederatio Helvetica.
Šveitsarien virallizet kielet ollah germuanien, frantsien, itualien da retoromanien kielet.
Valdivon piälinnu on Bern. Pinduala on 41 284 km², rahvahan lugumiäry on 7 996 026 hengie.

Žil’čoi:
Žil’čoi () on Karjalan tazavallan Anuksen kanzallizen piirin vahnu karjalaine kylä, kudai kuuluu Koveran kyläkundah. Tämä kyly on histourien mustomerki.
Se sijoittuu Žil’čoinjärven rannal.
Kyläs on Mihailan Arhangelan, Petran da Pavlan puučasounu (XVII vuozisada).

Žurnualu:
Žurnualas on alallizii rubriekoi, yhteiskunnalis-poliittizii, tiijollizii da toizii kirjutuksii da literatuurutevoksii.
Žurnualu, kui gaziettugi, ollah median piäainehet.
Žurnualan lajit.
Žurnualat lajitellah:
Žurnualan mallit.
Žurnualaat voijah olla:
Žurnualan ominažuot.
Sendäh, ku žurnualat piästäh ilmoih harvembi, migu gazietat, net ei anneta aktualistu informatsiedu. Net ollah analitičeskoit.
Internet-žurnualu.
Konzu Internetan ilmestyy, žurnualat ilmestyttih verkoh. Enzimäi saitale pandih žurnualan arhiivoi. Myöhembi ilmestyttih online-žurnualat. Net ei piästä ilmoih, a ollah vaiku Internetas. Nygöi erähil niilöis lugijua on enämbi, migu bumuagužurnualoil.

Pekka Mikšijev:
Pekka Mikšijev () on Ven'an rahvahalline da Karjalan arvostettu artistu. Pekka Mikšejev ruadau Karjalan Kanzallizes teatras enämbi 55 vuottu. Mikšijev on Videlen karjalaine.
Rodivundu.
Pekka Mikšijev on roinnuhes 14. kevätkuudu vuvvennu 1935 Videlen kyläs.
Opastundu.
Vuvvennu 1957 Mikšijev loppi Leningruadan teatrualizen A. Ostrovskoin nimizen instituutan.
Ruado.
Karjalan Kanzallizes teatras Pekka Mikšijev ruadau piäle viijenkymmenen viijen vuvven. Täh aigah on ozutettu monii kymmenii rouliloi, suadu kaččojien da suurien kriitiekoin arvostus. Pekka Mikšijevan rouliloin luvus on äijy karjalazen miehen roulii. Erähät niilöis oldih karjalakse ezitetyt.
Yhteiskunnallizel alal.
Omis juuris da omas kieles Videlen karjalaine Pekka Mikšijev on pyzynyh ainos. Häi on pannuh äijän vägie oman rahvahan kielen da kul'tuuran kehittämizeh. Juuri Pekka Mikšijev da hänen akkah Vieno Kettunen, kudaman kel on käzikkäi astuttu da eletty jo enämbi viittykymmendy viitty vuottu, oldih suamas Petroskoile oman rahvahan Oma Pajo -horua, oldih panemas rattahile Karjalan Rahvahan Liiton ruaduo.

Kupari:
Vaski — Mendelejevan sistiemallizen järjestyksen mugah on yhtendentostu joukon nelländen periodan alguaineh. Sen atomunoumer on 29. Sidä merkitäh Cu (lat. Cuprum). Prostoi aineh vaski on tavottu, sitkei kuldu-rouzovoi metallu. Se on rouzovoi, konzu ei ole oksidukalvuo. Rahvas käytetäh sidä jo ammuui.
Histourii.
Vaski on yksi käytettävimis metallois, sendäh ku sidä on kebjei suaha ruvas da sen sulatuksen lämbötila ei ole korgei. Vaski on seiččemes metallas, kuduadu rahvas tietäh ammuzis aijois. Se metallu vastavuu luonnos paksumpi, migu kuldu, hobju da raudu. 
Vaskikauzi oli moine aigu, konzu äijän levitettu oldih vaskituottehii. Enne vaskikauttu oli kivikauzi. 
Enne vahnas vaskistu käytettih sežo segasulatehennu yhtes tinan kel. Enzimäzen vasken da tinan segasulatehtu (bronzua) suadih jo enne 3000 vuottu eKr. Jälles kuparikauttu oli bronzukauzi. Bronzas enne vahnae luajittih orožua, astettu, čomendustu.
Ven'al enzimäzet vaskikaivokset roittih 2000 vuottu eKr. Niilöin jiännyksii löytäh Urualas (kaikis tundiettu kohtu on Kargalat), Kavkazan mägielöin tuas, Siberias da Altajas. 

Al'umiini:
Al'umiini Mendelejevan sistiemallizen järjestyksen mugah on kolmandentostu joukon kolmanden periodan alguaineh. Sen atomunoumer on 13. Sidä merkitäh Al (lat. Aluminium). Se on kebjei metallu. Al'umiini on levittävin da kolmas hiimielline aineh muankuores (jälles kisloroudua da kremniedu).
Prostoi aineh al'umiini on kebjei, ebämagniettine hobju-valgei metallu. Al'umiini on hyvä lämbö- da sähköprovodniekku.
Histourii.
Al'umiiniedu sai danilaine fiziekku Gans Ersted vuvvennu 1825. Al'umiinin nimi on tulluh latinalazes sanas alumen — kvastsat (ven. квасцы).
Enne sidä, ku al'umiini aloittih suaja tevolližuslaituksis, se maksoi kallehembi, migu kuldu. Vuvvennu 1889 britanialazet, kunnivojen Dmitrii Mendelejevua, lahjoittih hänele kullas da al'umiinies luajitut viesat.

Pyhäžy dielo:
Pyhäžy dielo on Karjalan Kanzallizen teatran spektakli karjalan kielel. Ozutukses piäroulilois ollah kuulužat karjalazet artistat Pekka Mikšijev da Vieno Kettunen.
Kirjuttajat da ohjuajat.
Karjalan Kanzallizes teatras vuvvennu 2009 Pyhäžy dielo enzi kerdua ozutettih ven’akse. Spektakli on luajittu Baškortostanan kirjuttajan Florid Bul’akovan ozutelman mugah. Sen ohjuajannu on piiteriläine ohjuaju Andrei Dežonov.
Akt’ourat.
Pyhäžäs dielos on vaiku kaksi roulii, kaksi piähengie – ukko da akku: Vasilisa da Grigorii. Niidy ozutetah karjalazet Pekka Mikšijev da Vieno Kettunen. “Pyhäžy dielo” livvikse oli luajittu Pekka Mikšijevan 75-vuozipäivän kunnivokse. 
Syväindö.
Spektaklis on ylen vägevy rah¬vahalline pohju. Sanasto ei ole linnalaine, kai tapahtuu kyläs, pagin on vahnois ristikanzois. Materjualu oli ylen hyvä karjalan kielel luajittavakse da pädöy akt’ouroile. 
Kolmas ozutus livvikse.
Pyhäžän dielon kiändi livvikse Nikolai Filatov. Tämä oli jo toine kiännös, kudaman Nikolai Petrovič luadi Kanzallizeh teatrah niškoi. Äijiä enne mies oli kiändänyh Nekrasovan “Syysigävän” livvikse. Pyhäžy dielo rodih kolmas spektakli livvikse Karjalan Kanzallizes teatras. Ezmäine oli Leo Närjän “Huikkua pajuo, karjalaine”. 

Lamboi:
Lamboi (, ) on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou lähäl Mikkelänjärvie.

Kin’alahti:
Kin’alahti () on Karjalan tazavallan Priäžän piirin pos’olku, kudai kuuluu Vieljärven kyläkundah.
Se sijoiččou Priäžän piirin lounasozas Vieljärven da Videlen (Anuksen piirin kylä) välis.
Histourii.
Pos’olku perustettih vuvvennu 1957.
Se sai oman nimen samannimizes lahtes.
Rahvas ollah karjalazii.
Kalmoiniemel, Kin’alahten suvirannal, on ruoččilaine kalmisto. Perindötiijön mugah tiä on pandu muah ruoččilazet saldatat.

Koivuselgy:
Koivuselgy () on pos’olku Karjalan tazavallas Priäžän kanzallizes piiris Vieljärven kyläkunnas.
Se sijoiččou Koivujärven päivännouzurannal. Pos’olkan päivännouzuozas virduau Kivioja. Pos’olkan kauti virduau oja, kudai yhtistäy Koivujärven da Kiviojan.
Pos’olku perustettih vuvvennu 1949.
Škola heitti ruavon vuvvennu 2004, sendäh gu pos’olkas on vähän lastu.

Karjalan tiedokeskuksen Kielen, literatuuran da histourien instituuttu:
Karjalan tiedokeskuksen Kielen, literatuuran da histourien instituuttu on Karjalan vahnin tutkimuslaitos. Se on suurin tutkimuslaitos Ven’al, kus tutkitah itämerensuomelazien rahvahien, niilöin luvus Karjalan kanduravahien – karjalazien da vepsäläzien, kieldy da kul’tuururua. Monien vuozien aigah instituutas tutkitahgi Ven’an luodehpuolen ven’alazien kul’tuurua, Karjalan histouriedu da arheolougiedu, Suomen literatuurua.
Perustandu.
Vuozinnu 
vuvves 2016 instituutan johtajannu on histourien douhtoru Ol'ga Iljuha. 
Tutkimusozastot.
Kielen, literatuuran da histourien instituuttah kuuluu arheolougien, histourien, etnolougien, literatuuran, rahvahanrunohuon, kielitiijon ozastot. Rahvahanrunohuon ozastoh kuuluu fonogrammarhiivu, kielitiijon ozastoh – paikannimilöin keskus. 
Kuulužat tiedomiehet.
Istituutas ruattih kuulužat tiedomiehet: Dmitrii Bubrih, Nikolai Bogdanov, Eino Karhu, Viktor Jevsejev, Unelma Konkka, Martti Kuusinen, Grigorii Makarov, Roza Nikolskaja (Tarojeva).
Tänäpäi instituutas ruadau 49 tiedoruadajua, heis 8 ollah douhturit, 24 – kandiduatat. 
Kerävöruado.
Instituutas on kerätty kallisarvoine materjualu. Sidä keriämäs oldih instituutan kaikkien ozastoloin rahvas: arheolougat da etnoulogat, folkloristat da kielimiehet, histourien da paikannimilöin tutkijat. 
Hedi instituutan perustettuu kerävöruado rodih sen piäruavokse, mindäh sendäh se on enzimäine ruado, konzu ottavut mihtahto tutkimukseh. Nämmis vuozis on ristin-rästin ajeltu Ven’an muan luodehpuoli. Rahvahis sai äijän kirjuttua. Onhäi rikas omal kul’tuural da perindölöil Karjalan mua, kus eläy kolme kandurahvastu: karjalazet, vepsäläzet da ven’alazet. Juuri karjalan da vepsän kielen, karjalazen da vepsäläzen kul’tuuran tutkimine on ainos olluh instituutas tärgevimii. Tämän verdastu nämmien kanzoin tutkimuskeskustu Ven’al ei ole. 
Tutkimusmatkat.
Enzimäzet tutkimusmatkat karjalazih da vepsäläzih kylih ei oldu helpot. Eigo olluh sih aigah tämän päivän tehniekkiä, eigo putin ololoi. Rahvahis alguu myöte kirjutettih käzil, a konzu käyttöh tuldih enzimäzet magnitofonat, oldihgo net jugiet, pidi kandua 16-kilohine bruja da vie hyvin sidä kaččuo, ku ei murennus.
Sillozet tutkijat kirjutettih matkoin jälles: 
”Dorogat pahat, ajajes tanaittau äijäl. Magnitofon voibi mureta, sit kai kerätty da kirjutettu sudre menöy”.
”Kezän aigua monis kylis ei ole tuldu, sendäh ei sua nimidä kirjuttua magnitofonale.” 
”Parembi on kävvä talvel, kezäl kai rahvas, vahnat dai nuoret, ollah niityl, sendäh vaigei on kerätä materjualua.” 
“Rahvas mielihyväl tullah paginale, ei kyzytä pajatandas den’gua, pajatetah ku pajatuttau”. 
Eräs ruttoh yhtyy paginah, toine kerras ei ni rubie sanelemah kaikkie, midä maltau. Rahvastu pidäy maltua pagizuttua, pidäy suaja omah puoleh. Toiči äijän kerduagi pidäy yhtel samazel ristikanzalluo kävvä, midä hätkembän händy tiijät, sidä enämbän suat hänes kirjuttua. Onhäi tundiettu folkloristu Sandra Stepanova äijän kerdua käynnyh Mändysellän itkettäjällyö Praskovja Saveljevalluo. 
Rikas karjalazis da vepsäläzis kerätty materjualu rodih atlasoin, sanakirjoin, kielioppiloin, folklouran da paginluaduloin kogomuksien pohjakse, kudamii tarvitah da alalleh piästetäh ilmah instituutas.
Nämmii materjualoi tänäpäi kyzytäh da käytetäh tutkijat, yliopistoloin, konservatourien opastujat, horat da pajojoukot, muzeit.
Nauhale kirjutettu.
Nauhale kirjutettuu materjualua instituutan fonogrammarhiivas on 4 000 čuassuu. Äijil niilöis igiä on 40 vuottu. Net ei olla igäzet, sendäh instituutas luajitah niilöi elektronmuodoloi, pannah kai tiedokoneheh. Se on suurimii da piälimäzii ruadoloi. Sidä targiedy ruaduo luadiu fonogrammarhiivu Valentina Kuznetsovan johtol.
Paikannimilöin kartotiekku.
Instituutas luajitah paikannimilöin elektronarhiivua. Instituutan paikannimilöin kartotiekku on parahimii Ven’al, sit on vai Karjalan muan 300 tuhattu nimie. 
Harvinazet kirjat.
Tänäpäi Kielen, literatuuran da histourien instituutan saital on harvinazien kirjoin pdf-versiet. Niilöin joukos on sanakirjua, suarnua, rahvahanrunohuon kogomustu. Karjalan kielen sanakirjatgi voibi löydiä sie. 
Linkit.
http://illhportal.krc.karelia.ru/
http://illhportal.krc.karelia.ru/section.php?plang=r&id=864 - harvinazet kirjat

Kohtuselgy:
Kohtuselgy () on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou Tulomdärven koillisrannal.

Kukkoilu:
Kukkoilu on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou Vieljärven pohjasrannal.

Lamminselgy:
Lamminselgy () on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou lähäl Mikkelänjärvie.
Riihi – XX vuozisuan allun arhitektuuran mustomerki – viettih Lamminselläspäi Kižin suarele.
Rahvahan lugumiäry.
Vuvvennu 1905 sie eli 129 hengie.

Lahti:
Lahti () on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou Tulomdärven luodehrannal.

Palalahti:
Palalahti libo Pallahti () on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou Tulomdärven liidehrannal.
Histourii.
Enne se oli Anuksen gubernien Tulomdärven voulostin haldivollizennu keskuksennu.
Mustomerkit.
Kyläs on Rahvahienvälizen voinan aigah (v. 1919) tapettuloin saldattoin kalmu.
Rahvahan lugumiäry.
Vuvvennu 1905 kyläs eli 256 hengie.

Sissione:
Sissione () on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou Majajärven luodehrannal.
Rahvahan lugumiäry
Vuvvennu 1905 kyläs eli 79 hengie.

N’uga:
N’uga () on kylä Karjalan tazavallas Priäžän kanzallizes piiris Vieljärven kyläkunnas.

Konoi:
Konoi () on kylä Karjalan tazavallas Priäžän kanzallizes piiris Vieljärven kyläkunnas.
Kylän ymbäristös on mondu lambie. 

Šekkil:
Šekkil () on kylä Karjalan tazavallas Priäžän kanzallizes piiris Vieljärven kyläkunnas.
Se sijoiččou samannimizen järven pohjasrannal.
Kyläs on kirikkö, kudai rakendettih 2000-luvul.
Rahvahan lugumiäry.
Vuvvennu 1905 kyläs eli 74 hengie.

Honganalusta:
Honganalusta () on kylä Karjalan tazavallas Priäžän kanzallizes piiris Nuožarven kyläkunnas.
Se sijoiččou Nuožarven luodehrannal.
Kyläs on arhitektuuran mustomerki – Vlasin puukirikkö (XIX vuozisada).

Kiiškoiniemi:
Kiiškoiniemi () on kylä Karjalan tazavallas Priäžän kanzallizes piiris Nuožarven kyläkunnas.
Se sijoiččou Nuožarven päivännouzurannal.
Rahvahan lugumiäry.
Vuvvennu 1905 kyläs eli 209 hengie.

Kaskesniemi:
Kaskesniemi () on kylä Karjalan tazavallas Priäžän kanzallizes piiris Nuožarven kyläkunnas.
Se sijoiččou samannimizen järven päivänlaskurannal.
Kyläs on arhitektuuran mustomerki – puuaittu (XIX vuozisada).
Rahvahan lugumiäry.
Vuvvennu 1905 kyläs eli 116 hengie.

Kodžuri:
Kodžuri () on kylä Karjalan tazavallas Priäžän kanzallizes piiris Nuožarven kyläkunnas.
Se sijoiččou Nuožarven lounasrannal.
Kyläs on arhitektuuran mustomerki – puučasounu (XIX vuozisada).
Rahvahan lugumiäry.
Vuvvennu 1905 kyläs eli 184 hengie.

Kinnas:
Kinnas () on vahnu karjalaine kylä Karjalan tazavallas Priäžän kanzallizes piiris. Se kuuluu Priäžän linnukundah.
Se sijoiččou Šuojan rannal.
Enzimäzen kerran kylä muanittih piscovois kirjois vuvvennu 1496.
Kyläs on mustokohtu, kus oli fašistoin koncluageri Nevvostoliiton da Suomen välizen voinan aigah (1941 – 1944) da vie tiä on koncluagerin žertvoin kalmu. 
Vuvves 1985 lähtijen Kindahas joga vuottu kezäkuus järjestetäh tazavallan rahvahanjuumoranfestivuali.
Vuvvennu 2002 kyläs rakendettih časounu. Sežo vuvvennu 2010 Kindahas avattih mustomerki kindahale.
Koillizeh kyläspäi on Koivu-Lambisuo.
Rahvahan lugumiäry.
Vuvvennu 1905 kyläs eli 124 hengie.

Man’gu:
Man’gu () on vahnu karjalaine kylä Karjalan tazavallas Priäžän kanzallizes piiris. Se kuuluu Priäžän linnukundah.
Se sijoiččou 12 kilometrin piäs liideheh Priäžäspäi, Man’gujoven oigiel rannal.
Kylän koillizes on jyrky vuaru, lounuas on joven suorandu. Man’gan kauti menöy ainavo uuličču.
Kyläs on puučasounu (XVIII vuozisada).

Bronzu:
Bronzu on vasken da tinan segasulateh. Bronzannu mugai on vasken segasulateh al'umiinien, kremnien, berillien, tinan da toizien mettaloinke, paiči sinkii (se on latuni) da nikelia (se on mel'hioru). Tavan mugah jogahizes bronzas on ližiä - sinkia, tinua (svintsua), fosforua da muudu.
Perindöllisty tinan bronzua rahvas alettih sulattua jo Bronzukavven alus. Sana "bronzu" on tulluh italiankielizes sanas "bronzo", kudai on tulluh persian kieles, kuduas sana «berenj» merkiččöy «vaski».
Bronzan sumbu on 7800-8700 kg/m³; sulattamizen lämbötila on 930—1140 °C.
Bronzu tinan kel.
Tinaine bronzu on vasken da tinan segasulateh, kuduas vaskie on enemmän. Se on yksi enzimäzis segasulatehis, kuduadu ristikanzu otti käyttöh. Moine bronzu on kova, luja da suluau kebjieh. 
Nygöi on olemas mondu bronzan lajii, kuduas ei ole tinua. Nämmis segasulatehis on kaksi libo enämbi komponentua.

Jogi:
Jogi on luonnon suuri alalline vien virdu, kuduas on luonnolline libo keinolluajittu jovenuomu.
Jovet ollah muailman vezikietton ozannu. Vezi jogeh tulou vihmois, muanalazis vies, jiäs da lumespäi.
Yleistiijot.
Jogahizes joves on jovenladvu, sen allun kohtu da jovensuu, kuduas jogi laskehes mereh, järveh libo toizeh jogeh.
Jogii, kuduat lasketahes valdumerilöih, merilöih, järvilöih libo kuduat kavotah hiekkoih da suoloih, sanotah piäjogiekse, kuduat lasketahes piäjogis —sivujogikse.
Piäjogi yhtes sivujogienke perustetah jogisistieman.
Lajittelu.
Lajittelu suruon mugah.
Ven'al on otettu käyttöh moine jogiloin lajittelu suuruon mugah:
Topogruafielline lajittelu.
On olemas mägijovet da tazangojovet. Monil jogilöil ollah kui mägialat mugagi tazangoalat.
Karjalan jovet.
Kemijogi
Koutajoki
Nimijoki
Segeža (jogi)
Suunujogi
Uikujoki
Vožma
Čirka-Kem'
Čirkajogi
Šelta
Šuojogi
Huomavukset.
Ofitsieran kartasto. Ven'an Ammundutarbehil varastettuloin voimien Genštuaban vojennoin-topogruabielline haldivo

Ližmi:
Ližmi () on kylä Karjalan tazavallas Priäžän kanzallizes piiris Pyhäjärven kyläkunnas.
Se sijoiččou Ližmanjärven luodehrannal.
Rahvahan lugumiäry.
Vuvvennu 1905 kyläs eli 105 hengie.

Ylä-Vuaženi:
Ylä-Vuaženi () on pos’olku Karjalan tazavallas Priäžän kanzallizes piiris Pyhäjärven kyläkunnas.
Se sijoiččou Vuaženinjoven rannal.

Villumägi:
Villumägi (, ) on pos’olku Karjalan tazavallas Priäžän kanzallizes piiris. Se kuuluu Čalnan kyläkundah.
Nähtävykset.
Vuvvennu 2010 pos’olkas rakendettih časounu.
3 kilometrin piäs pos’olkaspäi Petroskoin puoleh on mustokompleksu (). Tiä on pandu muah Karjalan frontan 773 saldattua, kuduat tapettih Nevvostoliiton da Suomen välizen voinan aigah (1941 – 1944).

Puaddärvi:
Puaddärvi () on kylä Karjalan tazavallas Priäžän kanzallizes piiris. Se kuuluu Čalnan kyläkundah.

Ol’okku:
Ol’okka libo Ol’okku () on kylä Karjalan tazavallas Priäžän kanzallizes piiris. Se kuuluu Jessoilan kyläkundah.
Se sijoiččou Siämärven liidehrannal.
Rahvahan lugumiäry.
Vuvvennu 1905 kyläs eli 54 hengie.

Korzu:
Korzu () on vanhu karjalaine kylä Karjalan tazavallas Priäžän kanzallizes piiris. Se kuuluu Jessoilan kyläkundah.
Tiä eletäh liygiläzet. Se sijoiččou 3 kilometrin piäs Jessoilaspäi.
Kylä perustettih XVII vuozisuan toizes puoles.
Rahvahan lugumiäry.
Vuvvennu 1905 kyläs eli 238 hengie.

Kuudamu:
Kuudamu () on pos’olku Karjalan tazavallas Priäžän kanzallizes piiris. Se kuuluu Jessoilan kyläkundah.
Se sijoiččou Siämärven pohjasrannal. Tiä eletäh liygiläzet.

Kungojärvi:
Kungojärvi () on pos’olku Karjalan tazavallas Priäžän kanzallizes piiris. Se kuuluu Jessoilan kyläkundah.

Meččäl:
Meččäl () on kylä Karjalan tazavallas Priäžän kanzallizes piiris. Se kuuluu Jessoilan kyläkundah.
Rahvahan lugumiäry

Alasalmi:
Alasalmi () on vahnu karjalaine kylä Karjalan tazavallas Priäžän kanzallizes piiris. Se kuuluu Jessoilan kyläkundah.
Se sijoiččou Vahatjärven luodehrannal. Tiä eletäh liygiläzet.
Rahvahan lugumiäry.
Vuvvennu 1905 kyläs eli 107 hengie.

Rubčoilu:
Rubčoilu () on vahnu karjalaine kylä Karjalan tazavallas Priäžän kanzallizes piiris. Se kuuluu Jessoilan kyläkundah.
Se sijoiččou 6 kilometrin piäs Jessoilaspäi. Tiä eletäh liygiläzet.
Kyläs on XIX vuozisuan arhitektuuran mustomerki – časounu.
Rahvahan lugumiäry.
Vuvvennu 1905 kyläs eli 90 hengie.

Salmennišku:
Salmennišku () on kylä Karjalan tazavallas Priäžän kanzallizes piiris. Se kuuluu Jessoilan kyläkundah.
Se sijoiččou 17 kilometrin piäs Jessoilaspäi, Šotjärven liidehrannal. Tiä eletäh liygiläzet.
Kylän suves on Šotmägi, kudaman suurin korgevus on 154,6 metrii.
Histourii.
XIX vuozisual kyläs avattih yksiluokkahine opisto.
Kylän koillisozas, niemel, kus Šuoju virduau Šotjärvespäi, 1940-luvussah oli kirikkö.
Nygöi Salmennišku on kezämökkihieru (läs 200 mökkii).

Särgilahti:
Särgilahti () on vahnu karjalaine kylä Karjalan tazavallas Priäžän piiris. Se kuuluu Jessoilan kyläkundah.
Se sijoččou 15 kilometrin piäs Jessoilaspäi, Siämärven päivänlaskurannal. Tiä eletäh liygiläzet.
Kyläs on časounu () (XVII vuozisada) da Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.
Vuvvennu 1972 Särgilahtes snimaitih ven’alaine fil’mu («А зори здесь тихие») Boris Vasiljevan kerdomuksen mugah. Fil’man ohjuajannu on Stanislav Rostocki.
Rahvahan lugumiäry.
Vuvvennu 1905 kyläs eli 59 hengie.

Čuralahti:
Čuralahti () on kylä Karjalan tazavallas Priäžän piiris. Se kuuluu Jessoilan kyläkundah.
Se sijoiččou Siämärven päivännouzurannal.
Kyläs on puu časounu (ven. часовня Александра Свирского) (XIX vuozisada).
Rahvahan lugumiäry.
Vuvvennu 1905 kyläs eli 74 hengie.

Järvenoja:
Järvenoja () on kylä Karjalan tazavallas Oniegan rannikon piiris. Se on Järvenojan kyläkunnan haldivolline keskus.
Histourii.
Enzimäzen kerran kylä muanittih XVII vuozisual piscovois kirjas. 
Vuvvennu 1879 avattih škola.
Nevvostoliiton aigah Järvenojas ruadoi lespromhouzu da kolhouzu.
Rahvahan lugumiäry.
Vuvvennu 1905 kyläs eli 564 hengie.
Infrastruktuuru.
Kyläs on syöndykohtu, Kul’tuurutaloi, ambulatourii, poštu da laukat. 
Järvenojas ruadau keskiškola №9.
Järvenoja on hyvä lebopaikku, sendäh gu kyläs on kuivu siä da kangahii. Kylän ymbäristös on matkustajien keskuksii, mökkihieruloi da lapsien tervehyönhoijollizii luageriloi.

Järventaguine:
Järventaguine (, ) on Karjalan tazavallan Oniegan rannikon piirin kylä. Se on Järventaguzen kyläkunnan haldivolline keskus.
Se sijoiččou Lohmoijärven koillisrannal, lähäl Petroskoidu.

Kalajogi:
Kalajogi (, , ) on vahnu vepsäläine kylä Karjalan tazavallas Oniegan rannikon piiris. Se on Kalajoven kyläkunnan haldivolline keskus.
Kylä sijoiččou samannimizen jovensuus Oniegujärven rannal, 130 kilometrin piäs Petroskoispäi.
Kylä muanitah enzimäzen kerran piscovois kirjas vuvvennu 1496. Tiä enne oli kirikkö (), kudai perustettih vuvvennu 1693, nygöi sidä ei ole.
Infrastruktuuru.
Kyläs ruadau feršalipunktu, keskiškola, kul’tuurutaloi, sobienlaukku, 7 einehlaukkua, poštu.
Nähtävykset.
Kalajoves on partizanoin K.P. Kočerinan da P.S. Man’kinan kalmu (heidy tapettih suomelazet saldatat vuvvennu 1942).
Vuvvennu 1959 kyläs azetettih mustomerki Anna Lisitsinale, kudai oli roinnuhes da eli Kalajoves.

Kvartsitni:
Kvartsitni (, ) on Karjalan tazavallan Oniegan rannikon piirin pos’olku. Se on Šokšan vepsäläzen kyläkunnan haldivolline keskus.
Pos’olku sijoiččou Oniegujärven rannal, 63 kilometrin piäs Petroskoispäi.
Pos’olkan alovehen karjeraspäi XVIII vuozisual ruvettih kaivamah kvarcittua.
Tiä on pravosluavnoi puukirikkö.
Pos’olkas ruadau lapsienpäivykodi, N.J. Izotovan kunnivokse nimitetty Šokšan keskoškola, laukat, poštu, kul’tuurutaloi dmi.

Ladvu:
Ladvu (, , ) on Karjalan tazavallan Oniegan rannikon piirin pos’olku. Se on Ladvan kyläkunnan haldivolline keskus.
Se sijoiččou 50 kilometrin piäs Petroskoispäi, pitkin Ivinka-jogie.
Histourii.
Vuvves 1875 algajen Ladvu on Anuksen gubernien Ladvan voulostin keskus.
Nevvostoliiton da Suomen välizen voinan aigah (1941 – 1944) pos’olkas oli luageri Nevvostoliiton vangiloih niškoi.
Vuvvennu 2015 pos’olkas avattih juustozavodu.
Nähtävykset.
Pos’olkas on histourien mustomerki – Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.

Ladva-Vetka:
Ladva-Vetka () on Karjalan tazavallan Oniegan rannikon piirin pos’olku. Se on Ladva-Vetkan kyläkunnan haldivolline keskus.
Pos’olku sijoiččou 54 kilometrin piäs suveh Petroskoispäi.
Pos’olkan nimen enzimäine oza tuli rinnalolijan kylän – Ladvan – nimes. Ladvu sijoiččou 10-12 kilometrin piäs Ladva-Vetkaspäi päivännouzuh. 
Ladva-Vetkan keskustas on raududorogustansii ”Ladva”. Pos’olkan kauti virduau Ivinka-jogi, kudamah laskeh Šapša.
Pos’olku perustettih vuvvennu 1924 mečänruadajoih niškoi. 1930-luvun allus pos’olkah rubei tulemah muuttolazii, enimyölleh Vologdan alovehelpäi. Silloi Ladva-Vetkas ruadoi Ladvan lespromhouzu, tulipalo-ozasto, mečänhoidoala, leibypastamo, ambulatourii. 

Meliorativnoi:
Meliorativnoi () on Karjalan tazavallan Oniegan rannikon piirin pos’olku. Se on Meliorativnoin kyläkunnan haldivolline keskus da ainavo eländykohtu.
Yleistiijot.
Pos’olku sijoiččou 14 kilometrin piäs Petroskoispäi.
Pos’olkas ruadau škola, lapsienpäivykodi, ambulatourii, kirjasto, kirikkö.
Meliorativnoin školas da lapsienpäivykois opastetah karjalan kielen livvin murdeheh.
Histourii.
Vuvvennu 1947 nygyzen pos’olkan kohtah perustettih meliorativnoi stansii ”Sovhozmeliovodstroi”. 1960-luvul pos’olkan nimi oli Tomici.

Pajusuo:
Pajusuo () on Karjalan tazavallan Oniegan rannikon piirin pos’olku. Se on Pajusuon kyläkunnan haldivolline keskus.
Pos’olku sijoiččou 80 kilometrin piäs suveh Petroskoispäi. 1 kilometrin piäs pos’olkaspäi on Pajujärvi ().
Pos’olkas on škola. Lapsienpäivykodi ei rua, sidä salvattih, konzu lapsien miäry vähendi. Sežo Pajusuos on feršalipunktu, lähimäine bol’ničču on Ladvas.
Histourii.
Pajusuo perustettih vuvvennu 1934 mečänruadopos’olkannu. 1. syvyskuudu vuvvennu 1935 meččypos’olkas avattih alguškola mečänruadajoin lapsih niškoi.
Vuvvennu 1941 pos’olkan rahvastu työnnettih pagoh muan syväh. Vuvvennu 1944 Nevvostoliiton da Suomen väline voinu loppui. Samah aigah perustettih Pajusuon lespromhouzu. Pos’olkan rahvahat ruvettih tulemah järilleh da 1. syvyskuudu vuvvennu 1944 Pajusuos uvvessah avattih alguškola.
Pos’olkah meččyruadoloih tuli uuzii ruadajii.

Šoutjärvi:
Šoutjärvi (, , ) on vahnu vepsäläine kylä Karjalan tazavallas Oniegan rannikon piiris. Se on Šoutjärven vepsäläzen kyläkunnan haldivolline keskus.
Kylä sijoiččou Oniegujärven lounasrannal.
Enzimäzen kerran se muanittih vuvvennu 1543.
Vuozinnu 1941 – 1944, Nevvostoliiton da Suomen välizen voinan aigah, kyläs oli suomelazii saldattoi.
Vuozinnu 1994 – 2004 kylä oli Vepsäläzen kanzallizen voulostin keskuksennu. 
Šoutjärvi on vepsäläzen kanzallizen kul’tuuran haldivolline keskus. Vuvves 1936 algajen on olemas Vepsäläine rahvahanhora, vuvves 1967 algajen ruadau Šoutjärven vepsäläine etnogruafielline muzei.
Kyläs on histourien mustomerki – Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.
Sežo tiä on kirikkö.
Ždanovan aittu, XIX vuozisuan lopun arhitektuuran mustomerki, tuodih Šoutjärvespäi Kižin muzeih.

Šuoju:
Šuoju (, ) on Karjalan tazavallan Oniegan rannikon piirin pos’olku. Se on Šuojun kyläkunnan haldivolline keskus.
Se sijoiččou samannimizen joven rannal.
Histourii.
Se muanittih enzimäzen kerran piscovolois kirjois vuvvennu 1496 Nikol’skoin pogostan haldivollizennu keskustannu.
Nygöi pos’olkas on kirikkö ().
Vuvvennu 1890 rakendettih enzimäine sildu Šuojun kauti.
Vuozinnu 1947 – 1963 pos’olku kuului Petroskoih.
Vuozinnu 1977 – 1991 pos’olkas ruadoi kalazavodu, kudamas kazvatettih järvilohtu, siigua, merilohtu da muudu.
Histourien mustomerkit.
Suuren voinan aigah tapettuloin Nevvostoliiton saldattoin kalmu.

F'edor Isakov:
Isakov F'edor Trofimovič (1918 - 1941) on nevvostoliiton runoilii, kiändäi. Nevvostoliiton kirjuttajien liittoh kuului (1938).
Eloskerdu.
Isakov on roinnuhes Anuksen gubernien Koikarin kyläh. Häi on karjalaine. 
F'edor opastui Mund'ärvenlahten (nyg. Spasskaja Guba) seiččemenvuodehizes školas. Häi loppi Petroskoin opettajan ammattiopiston vuvvennu 1937.
Ruadoi karjalankielizen Karelia‑žurnualan toimitussekretarinnu.
Häi oli yksi enzimäzis runoilijois, kudamat ruvettih kirjuttamah runot karjalakse. 
Isakovan runot nähtih valgien vuvvennu 1935 erähis aijanmugazis lehtilöis.
Vuvvennu 1939 oli piästetty ilmoih Isakovan da Gippijevan Huondes-kogomus karjalan kielel. 
Isakov kiändi V. Majakovskin, M. Gor'kin, M. Lermontovan, T. Ševčenkon, N. Nekrasovan, Džambulan, Janku Kupalan, V. Lebedev-Kumačan, M. Svetlovan da M. Isakovskin tevokset karjalakse.
Suuren Ižänmuallizen voinan aigah F'edor Isakov oli Nevvostoliiton armies. Häi kuoli torah Tallinan rinnal. 

Järvi:
Järvi on muanvezikehyön komponentu. Se on luonnolizesti ilmestynnyh vezistö. Järvel on järvimal'l'u. Kaikkiedah muailmas on läs 5 miljonua järvie.
Järvi on keskimäine vezistö meren da lammen keskes.
Lajittelu.
Alguperän mugah järvet ollah:
Karjalan järvet.
Karjalan järvilöin luvettelo
Suurimmat järvet.
Muailman järvilöin yhtehine pinduala on kuivu muan läs 1,8% (läs 2,7 mln km²).

Uuzikylä:
Uuzikylä libo Derev’anka (, ) on Karjalan tazavallan Oniegan rannikon piirin pos’olku. Se on Järvenojan kyläkunnan haldivolline keskus.
Se sijoiččou samannimizen joven rannal, 36 kilometrin piäs Petroskoispäi suveh.
Pos’olku perustettih vuozinnu 1913 – 1914, konzu rakendettih Anuksen raududorogua.
Pos’olkas ruadau kul’tuurutaloi, poštu, škola, laukat.
Tiä on Nevvostoliiton da Suomen välizen voinan aigah (1941 – 1944) tapettuloin Nevvostoliiton saldattoin kalmu.

Užeselgy:
Užeselgy () on Karjalan tazavallan Oniegan rannikon piirin kylä. Se kuuluu Järvenojan kyläkundah.
Histourii.
Kyläs muanittih jo XVII vuozisual. 
Užesellän muanruadajal XVII vuozisuan lopus oli melliččy Lohijovel (nygöi se on Kirovan lagevo Petroskois).

Šuojun Stansii:
Šuojun Stansii () on raududorogustansii da eländykohtu Karjalan tazavallas Oniegan rannikon piiris. Se kuuluu Šuojun kyläkundah.
Rahvahan lugumiäry.
Vuonnu 2009 kyläs eli 781 hengie.

Kanzallizien kul'tuuroin keskus:
Kanzallizien kul'tuuroin keskus on Karjalan tazavallan b'udžietan kul'tuuran laitos, kudai sijaiččou Petroskois.
Histourii.
Karjalan tazavallan Kanzallizien kul'tuuroin keskus on perustettu vuvvennu 1992. Sen perustamizen tavoittehennu oli Karjalan tazavallas olijan perindöllizien kul'tuuroin da kanzallizien kielien kehittämine.
Linkit.
http://etnocenter.ru/ru/about/obshaya-info/

Vieno Fedotova:
Vieno Fedotova on karjalan rahvahan frazeolougien keriäjy da tutkii. Vieno Fedotova on Petroskoin valdivonyliopiston karjalan da vepsän kielen laitoksen enzimäine johtai. 
Juuret.
On rodivunnuh 28. kezäkuudu vuvvennu 1934 Louhen piirin Kuorilakši-kyläs. Kazvoi Kalevalas, kus vuvvennu 1952 loppi keskiškolan. Hänen ven’an kielen da literatuuran opastajannu oli Unelma Konkka, kudai rodih kuulužakse karjalazen rahvahanrunohuon tutkijakse, karjalazien suarnoin da itkuvirzilöin enzimäzekse tutkijakse. 
Opastundu da ruado.
Vuvvennu 1952 Vieno Petrovna piäzi opastumah Petroskoin valdivonyliopistoh, kus opastui ven’an kieldy da literatuurua. Yliopiston jälles ruadoi kaheksa vuottu ven’a kielen da literatuuran opastajannu Puadanen, Värtsilän da Petroskoin školis. Vuvvennu 1965 nägi ilmoituksen lehtes, ku Karjalan tiedokeskuksen Kielen, literatuuran da histourien instituuttah ečitäh ruadajua, kudai maltas karjalan kieldy da hänel olis korgeiškolan opastus. Händy otettih ruadoh instituutah laborantakse. 
Tutkimusruado.
Vuvvennu 1971 Vieno Fedotova piäzi opastumah aspirantuurah suomelas-ugrilaine kielitiedo (karjalan kieli) -alale. Vuvvennu 1977 Tarton yliopistos Vieno Petrovna väitti väitöskirjan karjalan kielen frazeolougies da 19. sulakuudu vuvvennu 1978 hänes virrallizesti rodih filolougien kandiduattu. 
Vieno Fedotova ruadoi Karjalan tiedokeskuksen Kielen, literatuuran da histourien instituutasenämbi 40 vuottu. Täh aigah oli kerätty da sellitetty suuri ainavoluaduine materjualu, oli piästetty ilmah äijy tiedokirjutustu, kirjua, sanakirjua. Kielen, literatuuran da histourien instituutas on ruokos enämbi 100 tuhattu hänen kerättyy sanakartočkua, niilöin joukos frazeolougizmua, sanondua, deskriptiivusanua. 

Mečästyselättilöin da linduloin lugu Karjalan tazavallas vuvvennu 2016:
Mečästyselättilöin da linduloin lugu Karjalan tazavallas vuvvennu 2016

Yhtysvallat:

Vieno Kettunen:
Vieno Kettunen () on Karjalan rahvahalline da Ven’an arvostettu artistu. Vieno Kettunen ruadau Karjalan Kanzallizes teatras enämbi 60 vuottu. Kettunen on vienankarjalaine.
Rodivundu.
Vieno Kettunen on roinnuhes 5. kevätkuudu vuvvennu 1937 Kuusiniemes Kalevalan piiris.
Opastundu.
Viizitostu vuodizennu piäzi opastumah Karjalan Kanzallizen teatran (sillozen Karjalas-suomelazen druamuteatran) stuudieh.
Ruado.
Karjalan Kanzallizes teatras Vieno Kettunen ruadau piäle kuvvenkymmenen vuvven. Täh aigah on ozutettu monii kymmenii rouliloi karjalan, suomen da ven’an kielel, suadu kaččojien da suurien kriitiekoin arvostus. Vieno Kettuzen rouliloin luvus on karjalazen naizen roulii. 
Pereh.
Ukkoh – Pekka Mikšijev, Ven’an rahvahalline da Karjalan arvostettu artistu, Karjalan Kanzallizen teatran artistu.
Yhteiskunnallizel alal.
Omis juuris da omas kieles karjalaine Vieno Kettunen on pyzynyh ainos. Häi on pannuh äijän vägie oman rahvahan kielen da kul’tuuran kehittämizeh. Juuri Vieno Kettunen da hänen ukkoh Pekka Mikšijev, oldih suamas Petroskoile oman rahvahan Oma Pajo -horua, oldih panemas rattahile Karjalan Rahvahan Liiton ruaduo. 

Kuikan peldo:
Kuikan peldo on Pentti Saarikosken kirjutettu ozutelmu Suomes. Livvikse suomen kielespäi sen kiändi kuulužu karjalaine rock-pajattai Santtu Karhu. Kiännöksen piästi ilmah vuvvennu 2013 Suomes ruadai Karjalan Kielen Seura.
Algu.
Allus algajen Pentti Saarikosken “Kuikan peldo” oli luajittu kuunneltavakse. Tämä on kirjuttajan enzimäine Köyhän filosoufii -trilougieh kuului kirju. Suomes se voitti sogieloin raadivospektakliloin palkindon vuvvennu 1981. 
Syväindö.
“Kuikan pellos” on köyhien ristikanzoin elostu, nälgiä, kurjuttu, oigiedu da viäriä, voinan aijan kajahtustugi. Endine saldattu suurdu hädiä varrastau huavon kartohkua elokkahemban talois. Midä hänele rodieu, kui muututah hänen mielet da elos selgenöy lugiettuu. 
Pieni ozutus.
Vuvvennu 2013 Kinnermäl pietys teatrualizes Nerokaššali-festivualis Suomen puolen aktivistat Timoi Munne da Risto Salmela luajittih pieni ozutus livvinkielizen kiännöksen mugah.

Muumipeigoi da händytiähti:
Muumipeigoi da händytiähti (suomekse "Muumipeikko ja pyrstötähti") on nelläs Tove Janssonan kiännöskirju muumilois karjalan kielele. Tämän, kui iellizien da tulieloin kniigoin, kiändäjänny on Oman Muan piätoimittai Natalja Sinitskaja. Kiännöksien ilmahpiästäjänny on Suomes ruadai Karjalan Kielen Seura.
Syväindö.
Muuminotkos tiijustetah: muale lendäy händytiähti – komiettu. Se tulou terväh da hävittäy muan dai Muuminotkon. Muumipeigoi Nipsunke tahtotah iče sellittiä se, tiijustua roinnougo midä pahua vai ei. Sendäh lähtietähgi eččimäh loittostu tiähtibašn’ua, ku omin silmin yhtes tiähtitiedäjienke kaččuo taivahah. Matkas mih vai ei jovvuta hyö, heijän šeikkailulois da sit kui kai ozakse loppuu hyvin, lugijat tiijustetah uvves kirjas Muumilois. 
Kiännösruado.
Kirjan kiändäi Natalja Sinitskaja sanou, ku tämän kirjan s’užiettu on mieldykiinnittäi da terväh pyörii, ei vigelöittäi. Kirjua on helpo lugie da ellendiä. Sendäh oli helpo kiändiägi. Kieligi, kudamas kiändi kiändäi, ozuttihes helpokse, ei olluh sidä, midä ei suannus ellendiä da midä pidi kodvu duumaija. 

Galina Fedulova:
Galina Fedulova on karjalaine aktivistu, Anuksen Kanzallizen kirjaston kanzallizen da kodialovehliteratuuran ozaston emändy, Anuksen karjalažet -yhtistykseh kuului. 
Juuret.
Galina Fedulova on rodinuhes 23. pakkaskuudu vuvvennu 1959 Sudalan kyläh. Se on kahten kilometrin piäs Anuksespäi. 
Opastundu.
Ruadoh Anuksen kirjastoh Galina Fedulova tuli hedi Karjalan kul’tuuruopiston loppiettuu, kus opastui kirjaston ruavon neroloih.
Ruado.
Enämbi kolmiekymmendy viitty vuottu Galina Fedulova ruadau Anuksen Kanzallizes kirjastos da enämbi kahtukymmendy vuottu on tämän kirjaston kanzallizen da kodialovehliteratuuran ozaston emändänny. 
Karjalazien da karjalan kielen hyväkse.
Suuri vuitti ruadolois, kudamii luajitah Anuksen piiris karjalan kielen da karjalazien kul’tuuran säilyttämizekse da kehittämizekse, kuuluu tämän ozaston ruadajile. Suurin nämmis ruadolois on on Vladimir Brendojevale omistettu karjalazen literatuuran festivuali ”Täs synnyrannan minun algu”. Festivualin hyvyös äijät anukselazet ruvettih kirjuttamah omal muamankielel.

Elsi alhmarı eçafış hıgarı:
Tutı arsam çırmık kačo Wikipedia milkiswe olo.m wikipmah limbo til orgy:
This is a new web address named Wikipedia and found the webpages that are moved permanently to this web address:
www.mauli.com
wrt.malimi.org
www.googe.com
m.utter.com
www.mkai.com
www.idhla.com/jmal/port I.html
news.samsung.com/intl/th_th/computer/android/basic/PC-legal.html
chrome://settings
ii.darla.edu
file:////////////storage/emulated/www.Google.com/policy.mobilehtml
content://mar.Moe.wks.///Sharma.htm
https://th.wikihealth.org
http://muilo.wikinews.org
m.organization.com
go.microsoft.com/fastlink/windows/conguratulations.html
photodownloader.ummy.net/congratulations.html
content://fb
Thanks!
Haçı ërmal!

Viktor Jevsejev:
Viktor Jevsejev (13.07.1910 – 12.12.1986) on Karjalan tundiettu folkloristu, filolougien douhturi, professoru, Karjalan tiedokeskuksen Kielen, literatuuran da histourien instituutan vahnin tiedoruadai. 
Rodivundu.
Viktor Jevsejev rodivui liygiläzien pereheh Jehkilän kyläh. Kylä on Suojärvie lähäl.
Opastundu da ruado.
Opastui Leningruadan valdivonyliopistos da ruadoi Karjalan tiedokeskuksen Kielen, literatuuran da histourien instituutas. Jevsejev 1930-vuozil rubei tutkimah karjalastu rahvahanrunohuttu.
Tutkimusmatkat.
Jevsejev oli ristin-rästin ajelluh Karjalan. Häi kävyi sinne, kunne jygei oli puuttuo. Oli pohjazis kylis, Keski-Karjalas, kudamah sih aigah harvu ken kävyi, da Karjalan suvipuolel. Suvi tutkijal oli enimite ajeltu. Kävyi Tverin karjalazilluogi. Vuvvennu 1935 Jevsejev pyöräl kävyi läs 30 kyläh. Kaheksastostu päiväs oli ajeltu läs 500 kilometrii. Omien tutkimusmatkoin aigua häi kirjutti karjalazis ylen äijän eeppistu pajuo, suarnua, virty, joiguu. Enimät on pandu hänen luajittuloih kirjukogomuksih.
Douhturikse väitändy.
Vuvvennu 1958 Jevsejev väitti filolougien douhturikse. Häi tutki karjalas-suomelazen eeposan histouriellistu pohjua. On painettu enämbi viittykymmendy hänen tutkimustu tiedokirjoih da -žurnualoih.
Palkindot da arvonimet.
Viktor Jevsejev on Karjalan nevvostotazavallan arvostettu tiedoruadai, Kalevala-tiedoseuran da Suomelazen kirjallizuon seuran liittolaine, monien palkindoloin suannuh.
Kniigu tutkijas.
Tutkijan 100-vuozipäiväkse Karjalan tiedokeskuksen Kielen, literatuuran da histourien instituutas on valmistettu kirju, kudaman allus on sanottu tutkijan elokseh da ruadoh nähte. Sen jälgeh on hänen tutkimusruadoloin, häneh näh kirjoin da kirjutuksien luvettelo da hänen kerättylöin materjualoin, kudamat tänäpäi ollah ruokos Kielen, literatuuran da histourien instituutan arhiivas, luvettelo. Enzimäzen luadi karjalazen literatuuran tutkii Natalja Čikina, toine on Valentina Mironovan luajittu.
Linkit.
http://illhportal.krc.karelia.ru/publ.php?id=5592&plang=r
http://illhportal.krc.karelia.ru/section.php?plang=r&id=1346
http://rkna.ru/index.php/component/content/article/90-nsa/spravochniki/osnovnye/spisok-fondov-lichnogo-proiskhozhdeniya/830-evseev-v-ya

Kniigu &quot;Karjalaine taloi&quot;:
Suuri tekstuKniigu "Kaarjalaine taloi" (ven'akse "Карельский дом") on karjalazen taloin perinpohjaine tutkimus. Kirju on piästetty ilmah Petroskoin valdivonyliopiston julguamos vuvvennu 2010. Sen luadijoinnu ollah Petroskoin valdivonyliopiston professoru, arhitektuuran douhturi V’ačeslav Orfinskii da arhitektoru Irina Grišina.
Histourii.
Karjalaine taloi -kirju on nellän enne piästetyn kirjan jatkonnu. Vuvvennu 1997 nägi päivänvalgien kirju “Suisar: sen histourii, elos da kultuuru”, vuvvennu 2001 piästettih ilmah “Prokkol’a da sen lähimuat”, vuvvennu 2003 – Puanajärvi-kirju, vuvvennu 2008 – Siämäjärvi-kirju. Kai net ollah luajittu Petroskoin valdivonyliopiston projektoin hantuzis. Molletit Karjalaine taloi –kirjan luadijat ollah nämmiengi kniigoin luadijoinnu, heijän kirjutuksii karjalazien arhitektuuras suau lugie niilöis.
Materjualan keriändy.
Materjualua “Karjalazeh taloih” nähte arhitektuuran tutkijat kerättih monien vuozien aigah. Enzimäzet tutkimusmatkat karjalazih kylih oldih vie 1950-vuozil. Keräl nämmis tutkimusmatkois oldih fotokuvuajatgi. “Karjalazeh taloih” on otettu kahten fotokuvuajan kuvat. Erähänny niilöis on voinuveteruanu Boris Boitsov, kudai monien vuozien aigah on kuvailluh Karjalan muan arhitektuurua.
Syväindö.
“Karjalazes talois” tarkah on sanottu, mittumat oldih karjalazet kylät, kuibo niidy srojittih. Erikseh on kirjutettu karjalazeh taloih nähte, kudaman levon al oli kai, midä pidi rahvahale eläjes. Kirjan luadijat erikseh kirjutetah karjalazen taloin čomendamizes. Jogahine taloin ižändy tahtoi čomembakse luadie taloin oččuseinän. Oldihgo galdarit talolois, oldihgo čomasti vestetyt naličniekat.

Tamara Saveljeva:
Tamara Saveljeva on karjalaine kiändäi da kirjuttai. Tamara Saveljevan kiännöksii da kirjutuksii alalleh painetah Oma Mua -lehteh da Taival-almanakkah.
Rodivundu.
Tamara Saveljeva on roinnuhes voinan aigua Uutjärven Tyhjälän hieruh liygiläzien pereheh. Kazvoi suures perehes. Perehes kaikin dai kogo hierus paistih vaiku livvikse, hos ellendettihgi ven’ua. Tänäpäi Tamara Saveljeva eläy Piiteris.
Opastundu.
Opastui Uutjärven, Vehkusellän, Kotkatjarven školis. Školan jälles piäzi opastumah Piiterin yliopistoh muatiijon tiedokunnale. Loppi aspirantuuran, väitti muatiijon kandiduatakse. Tutki suoloi, muan pindua aero- da sateliittikuvii myote. 
Ruado.
Ruadoi Piiteris suoloin tutkimuslaitokses da kosmossulaitokses. 
Suomen kielen alal.
Perestroikan aigah rubei opastumah suomen kieldy Vierahien kielien korgeiškolas, sai opastundas Jyväskylän yliopiston tovestuksen. Sida paiči suomen kielen nero on tulluh Uutjärven školaspäi, kus urokat oldih suomen kielel. Jo kaksikymmen vuottu Tamara Saveljeva on suomen kielen opastajannu. Tutkimuslaitoksis ruadajes ei unohtannuh kieldy, ku lugi lehtilöi suomen kielel, kudamii oli myödävänny Piiteris. Opasti suomen kieldy Piiteris suomi-ven’alazes litseis, nygöi - Talovusyliopistos. 
Kiännösruado.
Tamara Saveljeva kiändäy tundiettuloin ven’alazien runoilijoin runoloi da suarnoi. Suurimat kiännökset ollah Puškinan suarnat Kuldazes kalas, kudai oli painettu Omah Muah da lapsien Kipinä-žurnualah, Saltan suarih nähte, Kuldazes kukkizes. Kiännökses hyvin nägyy alguperäzen tekstan ritmu, muuzikku. Kiännökset on luajittu puhtahal karjalan kielel da hyvän rifman mugah.

Pagizemmo karjalakse:
Pagizemmo karjalakse (ven’akse ”Говорим по-карельски”) on filolougien kandiduatan Ol’ga Žarinovan karjalan kielen livvin murdehen opastuskirju. Kirju piästettih ilmah vuvvennu 2012 Petroskois.
Tarkoitus.
Pagizemmo karjalakse on livvin algukursu. Kniigas opastuksen alguaskelet da kieliopin šeikat on sellitetty ven’an kielel, mi on hyvä niilöile, ket vastevai ruvetah opastumah kieleh. Kieldy maltamatoi ristikanzu suau ičeväil opastuo sih. 
Syväindö.
Opastuskirjas on sellitetty livvin iäniopin da kieliopin šeikat, on seiččietostu eri teemua. Niilöin mugah opastut tervehtimäh, sanelemah iččie da omua perehty, rubiet tiedämäh koin, aijan, tervehyön, syömizien, mieliruadoloin sanastuo da äijy muudu. Materjualu on eriluaduine: on kieliopin harjaitustu, on dialogua, on tekstua lugiettavakse. Paiči kielen opastustu iččenäh tulou nägövih karjalaine kul’tuuru, kirjas on karjalan kielen idiomoi da sananpolviloi kohtas: Karjalaine sanou nenga.
Yhtes cd-diskanke.
Tärgei on se, ku opastuskirju on piästetty ilmah cd-diskanke, kudamas suau kuulta kirjan dialogat da tekstat. Tuolleh kielen opastui harjavuu oigieh sanomah livvin iänii da sanoi. Nämä dialogat on lugiettu diskale Karjalan Kanzalliskielizen TV:n da raadivon toimittajat Nadežda Bukina da Ol’ga Kuzmina.
[[Kategourii:Opastus]
[[Kategourii:Kirjalližus]

Jelena Bogdanova:
Jelena Bogdanova (roinnuhes 23. heinykuudu 1973) on filolougien kandiduattu, karjalan kielen tutkii da opastai. Hätken aigua ruadoi Petroskoin valdivonyliopiston karjalan da vepsän kielen laitoksel. Oli Karjalan tazavallan Kanzallizen poliitiekan ministran sijahizennu da Karjalan kul’tuuruministrannu. Nygöine Kiži-muzein piälikkö. 
Rodivundu.
Jelena Bogdanova on roinnuhes 23. heinykuudu vuvvennu 1973 Suuren Mäin kyläs Anuksen piiris. On liygiläine.
Redaktoran ruado.
Jelena Bogdanova on monien karjalankielizien kirjoin da opastuskirjoin redaktorannu.

Riäkkylä:
Riäkkylä (suomen kirjukielel "Rääkkylä") on kundu Suomen Pohjas-Karjalas.

Savonlinnu:
Savonlinnu () on suomelaine linnu, kudai on sijoitunnuhes Suvi-Savos. Sie eläy 35 547 eläjiä (31.12.2015), da sen pinduala on 3 597,71 km², kudamas 1 358,65 km² on vetty. Savonlinnu tunnetah keskiaigazes Olavinlinnas da sie piettäväs Savonlinnan Ouperufestivualis.
Savonlinnan nuaburikundii ollah Enonkoski, Heinyvezi, Kitee, Liperi, Parikkala, Randusalmi, Ruokolahti, Riäkkylä, Sulkava da Varkaus. Nämmis Enonkoski on kogonah Savonlinnan ymbäröity. 
Histourii.
Vuvvennu 1475 valmistui Olavinlinnu, kudaman viereh Kyrönsalmen päivänlaskupuolele Savonlinnu muvvostui. Savonlinnan malmi (Nyslotts malm), kudai kuului Siämingih da oli sijoitunnuhes Olavinlinnan vieres, ylendettih linnakse Pietari Brahen kuhkutuksel vuvvennu 1639. Savonlinnan malmis elettih linnas ruadajat käziruadajat da muu rahvas, kudamat ei synnytty elämäh linnas.
Savonlinnan perustamisdokumentu on hävinnyh ajan kulgies, a perustamisvuozi 1639 on käynnyh ilmi äijis muis lähtehispäi.
Muantiedo.
Savonlinnan keskučču on sijoitunnuhes suaril, kudamat erotetah Saimuan sellät Pihl´aivien da Huabuvien toizistah. Linnan pindualas enämbi kolmannestu on vetty da suarii. Huabu- da Pihl´aivetty yhtistetäh kolme salmie, kudamat ollah päivänlaskupuoles päivännouzupuoleh Laitaatsalmi, Huabusalmi da Kyrönsalmi.

Siäminki:
Siäminki (suomen kirjukielel "Sääminki", ruočikse "Säminge") oli kundu Suvi-Savos. Vuonnu 1973 suurin vuitti kunnas yhtistettih Savonlinnah da loput Punkaharjuh.

Muaninka:
Muaninka (, ) oli kundu Pohjas-Savos. Se yhtistettih vuvven 2015 allus Kuopion linnah.

Gustav Rovio:
Gustav Sem'onovič Rovio (Enne vuottu 1910 hänel oli sugunimi Ravelin) (11. pakkaskuudu 1887 – 21. sulakuudu 1938) – Nevvostoaijan poliitiekku, revol'uciiliikundah yhtynyh Ven'al da Suomes, Karjalan kommunistoin alovehkomitietan enzimäine sekretari (1929-1935).
Eloskerdu.
Oli roinnuhes Piiteris ruadajan perehes, suomelaine.
12-vuodehizennu oli käskyläzenny ruadopertilöis, myöhembi ruadoi takardajannu Atlas -zavodas, häi käi marksistoin kerholoih.
Vuonnu 1905 pakkaskuun 9. päivänny otti ozua kulguh Talvidvorčalluo. Talvikuus händy otettih Ven'an sociualudemokrattizeh ruadajien partieh.
Vuonnu 1907 revol'uciiliikundah yhtymizen periä oli otettu kiini da ajettu iäre Vologdah, kuspäi häi pageni. Vuonnu 1910 uvvessah oli otettu kiini da ajettu Tulah. Samannu vuonnu pageni siepäi Suomeh, kus yhtyi Sociualudemokrattizeh partieh.
Vuozinnu 1913-1915 ruadoi Suomen nuorižon Sociualudemokrattizen liiton keskuskomitietan sekretarinnu. Tuhukuun revol'ucien aigah sociualudemokrattizet ruadajien järjestöt kehoitettih Rovion Gustavua Helsingforsan milicien piämiehekse. 
Vuvven 1917 elokuus, Okt'abrskoin revol'ucien kynnyksel, Rovion fatieras peityi Lenin.
Rahvahienvälizen voinan jälles Rovio pageni Suomespäi Nevvosto-Ven'ale.
Vuozinnu 1920-1926 oli kommissuarannu Piiterin rahvahienvälizes ruskieloin oficieroin školas, Lännen (Päivänlaskun) vähembistökanzalližuksien Kommunistoin yliopiston Leningruadan ozaston johtajan sijahizennu.
Vuvven 1929 heinykuus algajen oli Karjalan kommunistoin alovehkomitietan enzimäzenny sekretarinnu.
Vuvven 1935 pakkaskuus algajen ruadoi Moskovas (Nevvostoliiton Korgevimas suvvos).
Vuonnu 1937 heinykuun 10. päivänny händy otettih kiini.
Vuonnu 1938 sulakuun 21. päivänny oli suudittu surmah da tapettu.
Händy reabilitiiruittih vuonnu 1955.
Musto.
Vuozien 1930 allus Petroskoin Junost' -stadional oli G.Rovion nimi.
Petroskoin yhtel pihal on Rovion nimi.
Vuonnu 1974 Suomen opastusministerstvu andoi Leninan muziele (Suomi) Helsinki-linnas olijan endizen Rovion fatieran. Vuonnu 1976 fatieras luajittih Leninan memoriualuperti. Vuonnu 1995 memoriualufatieru salvattih. 

Wilhelm Röntgen:
Wilhelm Conrad Roentgen (27. kevätkuudu 1845 — 1923) oli germuanienjevrieläine fiizkku. Häi sai Nobelan fiizekanpalkindon vuvvennu 1895.

L'udmila Ivanova:
L’udmila Ivanova on karjalazen mifolougien tutkii, ruadau Karjalan tiedokeskuksen Kielen, literatuuran da histourien instituutas. 
Rodivundu.
On rodinuhes Kolatselläl umbikarjalazeh pereheh.
Opastundu.
Loppi Vieljärven školan. Vuvvennu 1985 loppi Petroskoin valdivonyliopiston histourii-filolougizen tiedokunnan, sai filoulogan ammatin.
Ruado.
Opastundan jälles vuvven ruadoi Segežan školas opastajannu. Vuvves 1986 ruadau Karjalan tiedokeskuksen Kielen, literatuuran da histourien instituutas. Instituutas on ainavo karjalazen mifolougien tutkii.
Julgavot.
On yhtynyh monih konferensieloih da kirjutannuh mondu tiedokirjutustu.
Linkit.
http://illhportal.krc.karelia.ru/member.php?id=70&plang=r

Karjalazien mifolougizien kerdomuksien haldiet:
Karjalazien mifolougizien kerdomuksien haldiet on karjalazen mifolougien tutkijan, Karjalan tiedokeskuksen Kielen, literatuuran da histourien instituutan ruadajan L’udmila Ivanovan kirju. 
Syväindö.
Karjalazien mifolougizien kerdomuksien haldiet on enzimäine kirju, kudamas on tarkah tutkittu Kegri, Syndy, Vieristänakku, vien da mečän haldiet. Tutkimuksen ližäkse kirjas on enämbi nelliäsadua mifolougistu kerdomustu, kudamat ollah kahtel kielel: karjalakse da ven’akse.
Kerävöruado.
Kerdomuksii kirjan niškoi L’udmila Ivanova keräi iče da otti Karjalan tiedokeskuksen Kielen, literatuuran da histourien instituutan arhiivaspäi. Instituutas tädä materjualua ruvettih keriämäh 1960-vuozil. 
Tutkijan mugah mifolougizii kerdomuksii vie tässäh suau kirjuttua rahvahas. Suurembii žanroi, kui runoloi da suarnoi, nygöi on jygiembi kirjuttua, ei joga toine musta niilöi. Ga kerdomuksii Synnys, meččähizes da vedehizes rahvas vie tässäh mustellah da sanellah.

Pakkaine:
Pakkaine on karjalaine, anukselaine Pakkasukko. Hänen kodi on Anukses. Joga vuottu talvel Anuksenlinnas pietäh Pakkazien kižoi.
Rodivundu.
Tarinan mugah Pakkaine rodivui 1. talvikuudu kauppumiehien pereheh. Häi rodivui matkas, konzu hänen tuattah da muamah ajettih jarmankaspäi kodih Anukseh. Pihal oli kova pakkaine, ga brihaččuine oli terveh da kestäi. Pakkaine kui tuattah da muamah rodih kauppumiehekse, rubei šalgu selläs ajelemah linnoi da kylii myöte. Joga taloih, kunne häi azetteli da kačahtih zirkaloh, jäi hänen kuvahaine. Hänen lähtiettyy kuvahaine elavui da rodih vie yksi Pakkaine, sendäh joga vuottu Anuksenlinnas pietäh Pakkazien kižoi. 
Pakkazien kižat.
Pakkazien kižoi pietäh Anuksenlinnas joga vuottu talvel. Niilöih tulou Pakkasukkuo ymbäri Ven’ua, piälimäine Ven’an Pakkasukko Velikii Ust’ug –linnaspäi käi kižoih mondu kerdua. 
Pakkazien kižoih kuulutah kižoin avajazet da salbajazet, Pakkazien kilvat, Pakkazien vastavundat lapsienke, ilonpiendät da jarmankat.
Oma dengaine.
Pakkazel on oma tiedovoittu dengaine – yksi diivo. Sen omistajale se tuou lykkyy. Dengaine on luajittu vuvvennu 2016. 
Linkit.
http://pakkaine.karelia.su/

Sanna-Riikka Knuuttila:
Sanna-Riikka Knuuttila on suomelaine karjalan kieldy tutkii. 
Ruado.
Ruadau Jovensuus Päivännouzu-Suomen yliopistos Karjalan tutkimuslaitoksel. Tutkiu karjalan kielen elävyttämisty, sidä midä karjalazet ollah ruattu, ku karjalan kieli eläs da säilys tuliel aigua. 
Opastandu.
On opastannuh karjalan kieldy Jovensuun rahvahanopistos da Päivännouzu-Suomen yliopistos.

Priäžan lyydilaižed sananpolved:
Priäžan lyydilaižed sananpolved -kirjas on sananpolvie karjalan kielen lyydin murdehel Priäžän čupulpäi. Kirju piäzi ilmah vuvvennu 2012 Periodika-julguamos. 
Histourii.
Kirjan algusanois “Rahvahan mielevuden kuldaižed d’uuret” karjalan kielen tutkii da karjalan kielen sanakniigoin luadii Grigorii Makarov kirjutti: “Lyydiläzii sananpolviloi on kerätty da painettu vähä. Vuvvel 1893 Pyhärven opastai, kuulužu kodirannan tutkii Nikolai Leskov painoi etnogruaffizeh Živaja starina -lehteh kaheksa lyydilästy da liygilästy sananpolvie da 162 arbaitustu. Vuvvennu 1918 Juho Kujola otti net Virittäjä-žurnualah. Vuvvennu 1934 Kujola piästi ilmah Lyydiläine paginluadu -kirjan da vuvvennu 1944 Lyydiläzien murdehien sanakniigan. Mollembis on kuda-midä sananpolvie lyydikse. Pertti Virtarannangi kolmeozazes Lyydiläzet tekstat -kniigas on 96 lyydilästy sananpolvie da sanondua”. 
Lyydiläzen materjualan keriändy.
Karjalan tiedokeskuksen Kielen, literatuuran da histourien instituutas mennyt vuozisuan puolivälis oli pandu algu karjalazen folklouran keriändäle. Samal aigua tutkijat kerättih sananpolviloi da sananpiälöi. Tämän ruavon tuloksennu rodih Grigorii Makarovan ilmah piästettu kirju ”Karjalazet sanapolvet, sananpiät da arbaitukset”. Sit kirjas tutkii kehitti rahvastu keriämäh da työndämäh instituuttah sananpolviloi.
Sananpolviloin hyvänny tiedäjänny oli lyydiläine Anna Samsonova Priäžäspäi. Häi oli intellegentnoi da opastunnuh inehmine. Vuvvennu 1960 kylmykuul häi työndi instituuttah enzimäzen kirjazen. Sit oli kaksikymmen sananpolvie karjalakse, net oli kirjutettu kirillitsal. Nenga zavedihes inehmizen da instituutan yhtehine ruado, kudaman aigah Anna Samsonova työndi läs tuhattu sananpolvie da sanondua. Tutkijat käytettih hyväkse tädä materjualua. Suomes vuvvennu 1971 piästettih ilmah Priäžän lyydiläzet sananpolvet -kirju Suomelas-ugrilazen seuran kannatuksel. Kirju on kahtel kielel lyydikse da suomekse. 
Kirjan syväindö.
Kirju “Priäžan lyydilaižed sananpolved” on enzimäine Ven’al painettu, kus on sananpolvie karjalan kielen lyydin murdehel. Kirjan pohjannu rodih Grigorii Makarovan luajittu da Suomes ilmah piästetty kirju “Priäžän lyydiläzet sananpolvet”. Priäžan lyydilaižed sananpolved -kirjah niškoi Grigorii Makarovan poigah Viktor Makarov kiändi sen materjualan da algusanat ven’akse. 
Priäžan lyydilaižed sananpolved -kirjas kai materjualu on juattu teemoin mugah, sendäh on helpo löydiä pättävy sanondu tarvittavah šeikkah libo tapahtumah. Materjualu on rikas da suuri, sit hyvin nägyy karjalazen rahvahan viizahus da mielevys. 

Grigorii Makarov:
Grigorii Nikolajevič Makarov (1918—1972) – nevvostoaijan tiedomies, filolougien kandiduattu, etnogruaffu, ven’a-karjalazen da karjal-ven’alazen (livvin murdehen) sanakirjan luadii. 
Rodivundu.
Rodivui 23. pakkaskuudu Sammatuksen kyläs Anuksen piiris karjalazeh pereheh. 
Opastundu.
Sai korgeiškolan opastuksen, oli enzimäine sammatukselazis, ken sai korgeiškolan opastuksen. Loppi aspirantuuran, väitti filolougien kandiduatakse. 
Ruado.
Ruadoi opastajannu, kanzalliskielizien lehtilöin ruadojoukkoh kuulumattomannu toimittajannu. Hänen piälimäine ruado oli Karjalan tiedokeskuksen Kielen, literatuuran da histourien instituutas, kus häi enämbän kahtukymmendy vuottu keräi da tutki karjalastu kielimaterjualua, piästi ilmah mondu tiedokirjutustu da kirjua. 
Julgavot.
Jälles Grigorii Makarovan kuolendua nähtih päivänvalgien vie kolme kniigua, kudamien pohjannu on Makarovan kerätty materjualu. 
Linkit.
http://illhportal.krc.karelia.ru/section.php?plang=r&id=78 
http://www.petrozavodsk.ru/news/75753.html

Periodika-julguamo:
Periodika-julguamo on Karjalan tazavallan kansalliskielizii lehtilöi, žurnualoi da kirjoi ilmah piästäi laitos. Periodikan levon ual on viizi lehtilöin da žurnualoin toimitustu: Oma Mua, Karjalan Sanomat, Kodima, Kipinä da Carelia.
Perustandu.
Julguamo on perustettu vuvvennu 1991 kanzalliskielizien lehtilöin ilmah piästämizeh niškoi. Allus algajen julguamoh kuului kaksi kanzalliskielizien lehtilöin toimitustu Karjalan Sanomat da Oma Mua. Vuvven 1993 lopus “Periodikah” rubei kuulumah Carelia, vuvvenu 1994 – Kodima, vuvvennu 1995 – Kipinä. Vuvvennu 1995 kai karjalan, suomen da vepsänkielizet lehtet jo oldih yhten levon al. 
Ruavon tarkoitus.
Karjalan kandurahvahien kielien da kul’tuuroin kannattamine da kehittämine, lehtilöin alalline ilmah piäständy, kirjoin painandu. 
Johtajat
Enzimäzenny Periodika-julguamon johtajannu oli Lidija Rämönen. Häi oli sit virras vuodessah 2013. Vuvven 2013 lopus da nygöi julguamon johtajannu on Aleksei Makarov. 
Haldivoiččijat.
Julguamon haldivoiččijoinnu ollah Karjalan tazavallan Zakonoinhyväksyndykerähmö, Halličus, Kanzallizen poliitiekan ministerstvu, Opastusministerstvu da yhteiskunnallizet yhtistykset. 
Lehtet da žurnualat.
Oma Mua -lehti.
Piäzöy ilmah joga nedälii karjalan kielel. Lehten perustandupäivy on 8. kezäkuudu 1990. 
Karjalan Sanomat -lehti.
Piäzöy ilmah joga nedälii suomen kielel. Lehten perustandupäivy on 5. ligakuudu 1920. 
Kodima-lehti.
Piäzöy ilmah joga nedälii vepsän da ven’an kielel. Lehten perustanduvuozi on 1993, sulakuu. 
Kipinä.
Lapsien žurnualu karjalan, vepsän da suomen kielel. Piäzöy ilmah kerran kuus. Žurnualan perustanduvuozi on 1986, elokuu. 
Carelia -žurnualu.
Piäzöy ilmah suomen kielel kaksi kerdua kuus. Ližäkse toimitus piästäy ilmah kaksi almanakkua vuvves: Taival – karjalan kielel, Verez Tullei – vepsän kielel. Lehten perustanduvuozi on 1928, kevätkuu.
Vuvves 2016 kai lehtet da žurnualat piästäh ilmah värillizinny. 
Kirjoin julguandu.
Vuvves 1998 Periodika vagavah ottihes kirjoin painandah. Julguamo on piästänyh ilmah enämbi 250 kirjua karjalan, vepsän, suomen da ven’an kielel. Niilöin joukos on kaunehliteratuuran kogomustu, opastuskirjua, sanakirjua, paginsanakirjua. Periodikan ilmah piästetty kirjua voibi tilata, ostua julguamon saital. Julguamol on internet-laukku. 
Palkindot.
Julguamo da lehtilöin toimitukset ollah monien palkindoloin da kunnivokirjazien suannuot, kui Karjalan tazavallan, mugai Ven’an muan tazol. Julguamon ilmah piästetyt kirjat alalleh puututah parahien kirjoin joukkoh Karjalan tazavallan Vuvven kirju -kilvas.
Tiluandu.
Periodikan lehtilöi da žurnualoi voibi tilata poštan kauti, julguamos iččenäh da julguamon saital: http://rkperiodika.ru/ 
Oma Mua da Karjalan Sanomat luajitah omien lehtilöin pdf-versiet. Tilata niidy voibi julguamon saital da toimituksih tulduu.
Adressi.
185035, Ven’a, Karjalan tazavaldu, Petroskoi, Titovan piha, 3
E-mail: periodika@sampo.ru, periodika@rkperiodika.ru
tel./faksu (8142) 78-36-29, 78-30-12 
Oma Mua.
tel. +7 (8142) 78-05-10
omamua@mail.ru
Karjalan Sanomat.
tel. +7 (8142) 78-29-15
karjalansanomat@sampo.ru
Kodima.
tel. +7 (8142) 78-27-33
vepskodima@mail.ru
Carelia.
tel. +7 (8142) 78-47-32
carelia-lehti@ya.ru
Kipinä.
tel. +7 (8142) 78-32-84
kipina@rkperiodika.ru
Linkit.
http://rkperiodika.ru/

Sortavalan pajopruazniekku:
Sortavalan pajopruazniekku (suomekse Sortavalan Laulujuhlat) on vahnu karjalaine pruazniekku, kudai sai allun 1896 vuvvel Sortavalas da kudamua piettih linnas Vakkosalmen pajolaval. Se oli kanzonväline kul’tuurupido. Pajopruazniekkua ruvettih uvvessah pidämäh Sortavalas vuvvennu 2012. Tämän jälgeh sidä pietäh kezäl eri Karjalan da Suomen linnois Karjalaine pajopruazniekku (suomekse Karjalaiset laulujuhlat) –nimel.
Histourii.
Pajopruazniekkua piettih Sortavalas vuozil 1896, 1906, 1926 da 1935. Vuvvennu 1896, konzu piettih enzimäine pruazniekku, Sortavalan Vakkosalmen puustoh oli azetettu pajolava, sen luadijannu oli Yrjo Blomstedt.
Vuvvennu 1906 pajofestivualin hantuzis piettih kandelehelsoittajien kilvat. Iivana Bogdanov tuli niilois voittajakse.
Vuvven 1926 pruazniekkah niškoi Jean Sibelius kirjutti kantuatan ”Vainon virzi”.
Vuvven 1935 pruazniekan aigah oli avattu tundietun suistamolazen runonpajattajan Petri Šemeikan mustopačas. Paččahan luadijannu on Alpo Sailo.
Sortavalan laulujuhlat ainos kerättih äijy rahvastu. Sortaval hos oli pieni linnu da eläjiä sie ei olluh äijiä, ga muuzikkuelos linnas oli kehitynnyh. Kai rahvas: liäkärit da bankoin ižändät, opastajat da ofitsierat, muanruadajat da virgumiehet oldih muuzikas kiini. Silloi pikoi pienes kyläsgi oli oma pajojoukko. Sortavalan pruazniekku oli hyvä mahto rahvahal toizii kaččuo da iččie ozuttua.
Vuvvel 1935 piettyy pruazniekkua – suurdu Kalevalan pruazniekkua – Suomes pietäh merkittävimänny pajotapahtumannu. Silloi kezäkuul Sortavalan linnan rahvaslugu kazvoi viideh kerdah. Vakkosalmen puustoh tuli vähiä vajai kahtukymmendy tuhattu hengie. Eläjiähäi linnas oli vai nellipuolenke tuhattu.
Elävytetty perindö.
Uvvessah pidämäh pajopruazniekkua Sortavalas ruvettih vuvvennu 2012 Reijo Pajamon da Reino Konozen kehoitukses. Reijo Pajamo on filosoufien douhturi, perindöllizen muuzikkukul’tuuran tutkii. Mies piästi ilmah kirjan ”Sortavala, Laatokan laulava kaupunki”. Reino Kononen on Suomes ruadajan Suojärven pitäjäseuran piälikkö. 
Vuvven 2012 pruazniekku kesti kaksi päiviä. Sidä piettih Sortavalan linnan päivien hantuzis. Pruazniekan enzi piän oli seminuaru, kudamas paistih Suomen da Karjalan tutkijat: Reijo Pajamo, Tapio Hämynen, Irina Semakova, Oman Pajon johtai L’ubov’ Nikitina. Seminuaran teemannu oli Raja-Karjalan pajoperindö.
Tämän jälgeh pajopruazniekkua piettih:
Tarkoitus.
Pajopruazniekan suurennu ruavonnu paiči pajojoukkoloin da horien yhteh keriämisty on karjalan kielen ezile tuondu pajolois, paginas da seminuarois da mollembien puolien rajoin rahvahien yhteisruavon kehittämine. 
Linkit.
http://www.karjalaisetlaulujuhlat.net/historia.html

Reijo Pajamo:
Reijo Pajamo on filosoufien douhturi, perindöllizen muuzikkukul’tuuran tutkii. Reijo Pajamo piästi ilmah kirjan ”Sortavala, Laatokan laulava kaupunki”. Häi oli niilöin joukos, ken kehoitti ruveta pidämäh uvvessah Sortavalan pajopruazniekkua. 
Rodivundu.
Reijo Pajamo on roinnuhes Sortavalah vuvvennu 1938. Hänel oli vajai vuozi, konzu sytyi talvivoinu. Toizen muailman voinan jallois pereh muutti Pohjois-Suomeh. 
Pajattai pereh.
Reijo Pajamo lapsennu kuuli rahvahan pajuo. Lieksan rannoil eläjes vuvvennu 1953 hänen tuattah perusti horan. Tänäpäi sil on Pielisen laulu -nimi. Reijo oli tuatanke joga horan harjoitukses. Tämä oli pohju sille, ku Reijos tuli horan johtai da tundiettu rahvahan muuzikan tutkii.
Tutkimusruado.
Reijo Pajamo on šeikkuperäzesti tutkinuh endisty horien ruaduo da pajatandua Karjalas. Tutkijan mugah, kai pikoi pienes Karjalan kyläs oli hos pieni, ga oma pajojoukko. ”Konzu kyläh tuli opastai, se keräi rahvastu horah. Kummua on. Tänäpäi mostu ei ole. Pajojoukot ollah vai suuris kylis, suuris keskuksis. Sih aigah joga kyläs da hierus oli se. Tuolleh nerokkahat nuoret pajattajat voidih kehittiä omua pajatandua. Pajojoukot käydih ozuttamah omua neruo paikallizih da suurembih pruazniekkoih. Tälleh kehityi heijän repertuaru. Tuolleh tuttavuttih toizih kul’tuuroih”, sellittäy Reijo Pajamo.
Reijo Pajamo valmisti kogonazen kirjan Sortavalan pajopruazniekas. Se piästettih ilmah vuvvennu 1985, sen jälgeh luajittih toine painos. Reijo Pajamo tutki, mittuine pajoperindö oli nämmil rannoil enne voinua. Voinan jälgehisty aigua pidäy tutkie erikseh. 

Joulupukki:
Joulupukki on suomelaine Pakkasukko, kudai jagau lapsile lahjoi Rastavakse. Suomen kielespäi suorah kiännetynny Joulupukki on Rastavan kozabošši. Suomes Joulupukin ielolijannuhäi pietäh kozabošin nägösty Rastavan piähengii. Tänäpäi Joulupukki on kui ymbäri muailmua kuulužu Santa Claus. Hänel on harmaipardu, ruskei turki da šuapku, očkat silmis. 
Histourii.
Joulupukin suomenkielizen nimen pohjannu vikse on vahnu suomelaine perindö nuuttipukkih da kegripukkih. Nuuttipukit, kudamat oldih enimyölleh kozabošin nahkah šurivunnuot, käydih taloispäi taloih Nuutinpäivänny (13. pakkaskuudu, Rastavan aijan loppupiän, vuodessah 1708 pakkaskuun 7. päivässäh). Hyö pajatettih da suadih pajatandas pienii lahjoi. Ihan kui Ven'al smuutat. 
Vahnas valehjumalahuskondollizes Suomes nuuttipukki oli mies, kudai šuorivui kozabošikse. Häi pani kozabošin sarvet piäh, ku suas muuttuo šamanistizen perindön mugah kozabošikse. Hänel piäl oli tuohimuasku da muurin kiännetty turki. Kozabošši käveli taloispäi taloih da ryyppäili hänele tarittuu viinua. Häi sai pöllätellä lapsii da olla humalas. Toiči kozabošši jagoi lahjoi sanankuulijoile lapsile da viččua kuulemattomile. 
Eländykohtu.
Markus Rautio sanoi Lapsien čuassu (suomekse Lastentunti) –raadivo-programmas Yleisradios vuvvennu 1927, ku Joulupukki eläy Korvantunturil Suomen Lapis. Sit Joulupukil on oma kodi. 
Nygöine Joulupukki.
Tänäpäi suomelaine Joulupukki on ristikanzu. Häi on vessel harmaipardu mies. Suomelaine Joulupukki rubei šuorivumah ruskieloih sobih 1960-luvul. Häi on ijäkäs, sadoi vuozii elänyh mies. Toiči hänel käis näet puuhisty keppii. Joulupukin akku on Joulumuori da joulutontut (gnoumat) avvutetah Joulupukkii lahjoin luadimizes. Tontut myös kačotah, ket lapsis ollah hyvät da sanankuulijat. 
Joulupukin poštu.
Joga lapsi voi kirjuttua kirjazen Joulupukile hänen virrallizele adresile: Joulupukki, 99999, Korvatunturi. Joga vuottu Joulupukki suau vähimyölleh 500 tuhattu kirjastu da poštukartočkua joga muailman kolkaspäi. 
Lahjoin jago.
Joulupukki lähtöy jagamah lahjoi Rastavua enne, 23. talvikuudu. Häi ajau ries, kudamua vietäh pedrat. Suomelaine Joulupukki ajau muadu myöte, amerikkalazelhäi pedrat lennetäh. Suomes Joulupukki ei tule pertih päčin truvaspäi, häi tulou veriäs. Pertih tulduu, häi tavan mugah kyzyi: ”Ongo täs talois sanankuulijua lastu?” 
Luve ližäkse.
Nurmi, Timo: Gummeruksen suuri suomen kielen sanakirja. 3. tarkistettu ja päivitetty painos. Helsinki: Gummerus, 2004. ISBN 951-20-6541-X.
Kielitoimiston sanakirja. Kotimaisten kielten tutkimuskeskuksen julkaisuja 132. Internet-versio MOT Kielitoimiston sanakirja 1.0. Helsinki: Kotimaisten kielten tutkimuskeskus ja Kielikone Oy, 2004. ISBN 952-5446-11-5.
Pyykkönen, Petja: Pyhä Nikolaos Ihmeidentekijä Ortodoksi.net. Petja Pyykkönen, Hannu Pyykkönen ja Sonja Tammivuori. Viitattu 24.12.2008.
Pesonen, Hannu: Joulupukki tulee Barista. Tiede 12/2013, 2013, s. 47.
Edgren, Helena ja Lehtonen, Juhani U. E.: Nikolaus (noin 270 - noin 342) 2001. Kansallisbiografia. Viitattu 24.12.2007.
Karjalainen, Sirpa: Juhlan aika. Suomalaisia vuotuisperinteitä. WSOY, 1994.
Pesonen, Hannu: Joulupukki tulee Barista. Tiede 12/2013, 2013, s. 49.
Pesonen, Hannu: Joulupukki tulee Barista. Tiede 12/2013, 2013, s. 48-49.
Pesonen, Hannu: Joulupukki tulee Barista. Tiede 12/2013, 2013, s. 48.

Uvven vuvven kuuzi:
Uvven vuvven kuuzi libo mitah toine puu (tavan mugah havvupuu) on puu, kudamua azetetah da čomendetah Uvven Vuvven pruazniekakse. Allus algajen se azetettih Rastavakse. Ven’al uvven vuvven puu azetetah Uvvekse Vuottu, monis toizis mualois – jo Rastavakse, kudamua niilöis pietäh 25. talvikuudu. 
Histourii.
Ven’al vie enne vallankumovustu rodih perindö pidiä Rastavua, kudamakse čomendettih kuuzi da luajittih lapsile pruazniekku. Tädä voidih luadie vaiku elokkahat, sildy ku se ei olluh huovis hommu. Vuozien 1920 lopus Ven’al Rastavan kuuzi oli kielletty ku ”buržuaznoi”, ”pappilaine” da nevvostovastaine perindö.
Vuvvennu 1935 Pavel Postiševan kehoitukses Nevvostoliitos uvvessah ruvettih azettamah kuustu da pidämäh pruazniekkua. Kuuzi rodih Uvven Vuvven pruazniekan simvolannu, ei Rastavan. 

Karjalan Heimo:
Karjalan Heimo on Suomes ilmah piäzii žurnualu, kudaman julguajannu on Karjalan Sivistysseura. Karjalan Heimo piäzöy ilmah kuuzi kerdua vuvves kaksosnoumeroinnu. Se on vahnin Suomes ilmah piäzii karjalaine žurnualu. Se perustettih vuvvennu 1906. 
Tarkoitus.
Karjalan Heimo oppiu aktiivizesti vaikuttua karjalan kielen säilyttämizeh da kehittämizeh. Lehti tariččou paginfouruman lugijoile da potakoiččou heidy kirjuttamah da ozuttamah omua mielikandua. Karjalan Heimo on yhteisruavos Ven’an karjalazienke da on Suomes eläjien karjalazien yhtehsidienny.
Syväindö.
Karjalan Heimos sanellah karjalazis da suomelas-ugrilazis tapahtumis Suomes, Karjalan tazavallas da muijalgi. Tämän ližäkse Karjalan Heimos alalleh on lugijoin kirjutuksii, kudamis on heijän mustelmii da karjalazii da karjalan kieldy koskijoi dieloloi. Lehten kirjutukset ollah suomen kielel da karjalan kielen eri murdehil. 
Painandulugumiäry.
Täl aigua lehten painandulugumiäry on läs 2 000 palua.
Tiluandu.
Karjalan Sivistysseuran jäsenmaksuh kuuluu Karjalan Heimo -lehti. Lehti voibi tilata eriksehgi Karjalan Sivistysseurah kuulumattah. Lehtie juatah myös Karjalan tazavallan školih, kirjastoloih da Karjalan Rahvahan Liiton halličukseh kuulujile. Lehti voibi tilata Karjalan Sivistysseuran kauti.
Toimituksen yhtevystiijot.
Karjalan Heimo -lehten toimitus
Piätoimittai Aila-Liisa Laurila
Lapinkaari 20 B 23, 33180 Tampere
0400 755 907 
paatoimittaja@karjalanheimo.fi
Karjalan Sivistysseuran adressi:
Karjalan Sivistysseura ry
Luotsikatu 9 D, 00160 Helsinki
09 171 414
toimisto@karjalansivistysseura.fi
Linkit.
http://www.karjalansivistysseura.fi/vi-karjalan-heimo/

27. kevätkuudu:
27. kevätkuudu - 86. vuvven päivy (87 päivy kargavusvuon) grigorianskoin kalenduaruan mugah. Vuvven loppussah on 279 päiviä.

Oma Pajo:
Oma Pajo on karjalazen pajon hora, kudai perustettih sygyzyl 1990. Horan repertuaras on enämbi 150 pajuo karjalan kielen eri murdehil da suomen kielel, karjalastu tansii da kižua. Oma Pajo on karjalazen pajon da karjalazen kul’tuuran säilyttäi da kehittäi. Horua tundietah ymbäri Karjalua da sen ulgopuolelgi: Ven’al da rajan tagua. Oma Pajo on yhtynyh monih kanzoinvälizih festivualiloih. 
Perustandu.
Oma Pajo perustettih Karjalan Rahvahan Liiton kehoitukses sygyzyl vuvvennu 1990. Horan perustajien joukos oldih Karjalan kuulužat karjalazet artistat Vieno Kettunen, Pekka Mikšijev, Jelena Kornilova. Vieno Kettunen da Jelena Kornilova pandih lehteh ilmoituksen karjalazen horan perustamizes, sit kylmykuus 1990 oli enzimäine Oman Pajon harjaitus, kudamah tuli 18 hengie.
Soittajat.
А. Riikkonen (1990—1991)
J. Išanin (1991—1997)
D. Muhorin (1997—1998)
Vuvves 1999 algajen I. Ledn’ov
Pajattajat.
Enimät Oman Pajon horalazet ollah karjalazet, heile karjalan kieli on muamankielenny. Monet horalazet iče kirjutetah pajoloin sanoi.
Pajot.
Hora pajattau perindöllizii karjalazii pajoloi da uuzii kirjutettuloi kaikil karjalan kielen murdehil da suomen kielel.
Palkindot da arvonimet.
Vuvvennu 1995 – Oma Pajo sai rahvahan horan arvonimen (hora tovendi sen vuvvennu 2000).
Oma Pajo on yhtynyh da suannuh diplomat monis kanzoinvälizis, Kogo Ven’an da tazavallan festivualilois. 
Diskat.
Vuvvennu 2009 Karjalan rahvahan VI kerähmyö vaste nägi päivänvalgien Oman Pajon CD-disku. 

Karjalan Sanomat:
Karjalan Sanomat on joga nedälii ilmah piäzii suomenkieline lehti Karjalan tazavallas. Lehti on Karjalan vahnimii lehtilöi. Lehten toimitus kuuluu Periodika-julguamoh, kudai on kanzalliskielizien lehtilöin da kirjoin ilmah piästäi julguamo Karjalas Petroskois. 
Perustandu.
Lehti on perustettu 5. ligakuudu vuvvennu 1920. 
Tämä päivy.
Tänäpäi Karjalan Sanomat piäzöy ilmah kerran nedälis 16 sivul. Vuvves 2016 lehti on kogonah värilline. Toimitus bumuagulehten rinnale luadiu lehten pdf-versiedy. Toimituksel on oma saitu internetas da joukot sotsiualuverkolois. 
Tiluandu.
Karjalan Sanomat voibi tilata poštan kauti, Karjalan Sanomien toimitukses da saital, Periodika-julguamon saital. Tilavuksii Suomen puolele hommuau Suomes ruadai Ruslania da Karjalan Sivistysseura. 

Cartoon Network:
Cartoon Network ollah sih 1992 da Hanna-Barbera ja Time Warner.

Toivo Lankinen:
Toivo Ivanovič Lankinen (1907—1970) – nevvostoaijan akt’ouru, Ven’an nevvostotazavallan rahvahan artistu, Karjalan arvostettu artistu, Stalinan nimizen kolmanden astien palkindon laureattu.
Rodivundu.
Rodivui 5. (28.) kezäkuudu vuvvennu 1907 suomelazeh pereheh Piiterin gubernien Sestroretskah. 
Opastundu da ruado.
Loppi keskiškolan kuuzi kluassua. Vuvvennu 1928 muutti Karjalah. Nuorete ruadoi mečänkuadajannu, peräajol Rugajärven meččylaitokses, harjaitti mieliruadojoukkolois. 
Vuvvennu 1932 loppi Piiterin teatrutehnikuman Karjalan enzimäzen ozastostuudien da rubei ruadamah Petroskois Suomelazes druamuteatras (nygözes Karjalan Kanzallizes teatras). 
Roulit.
Teatras ozutti enämbän sadua roulii da oli läs 20 spektaklin ohjuajannu. 
Yhteiskunnallizel alal.
Toivo Lankinen vallittih Karjalan nevvostotazavallan Korgeviman nevvoston deputuatakse. 
Pereh.
Akku - Darja Karpova, kuulužu karjalaine artistu, ruadoi Karjalan Kanzallizes teatras. 
Kuolendupäivy.
Kuoli 8. talvikuudu vuvvennu 1970. On pandu muah Petroskoile Peski-kalmužimale.

Leo Närjä:
Leo Närjä (09.06.1945 – 01.04.1993) on kuulužu karjalaine astistu, Karjalan nevvostotazavallan arvostettu artistu, monien vuozien aigah ruadoi Karjalan Kanzallizes teatras. 
Ruado.
Karjalan Kanzallizeh teatrah Leo Närjä tuli ruadoh vuvvennu 1971 teatrustuudien loppiettuu. Teatras ozutti monii kymmenii rouliloi. Vuvvennu 1991 Leo Närjä kirjutti da pani lavale ozutelman karjalan kielen livvin murdehel ”Huikkua pajuo, karjalaine!”, kudai ylen hyvin otettih vastah kaččojat. Tämä ozutelmu on painettu monih kogomuksih. Niilöin joukos karjalazen literatuuran antolougii "Karjalan pagin" (2003) da Kanzallizen teatran luajittu kniigu "Teatterin verho: näytelmät" (2007). Jälgimäzes on Kanzallizen teatran ozutelmii karjalakse. Leo Närjän ozutelman ližäkse Antti Timozen "Otatko minut, Karjalan mua?" da Seppo Kantervon "Laukkurit". Leo Närjä maltoi da kunnivoičči karjalan kieldy da karjalazii perindölöi. 
Pereh.
Akku – Eila Närjä (Hidman), ruadoi Karjalan Kanzallizes teatras.
Tytär – Elli Närjä, ruadoi Karjalan Kanzallizes teatras. 

Ivan L'ovkin:
Ivan Ivanovič L’ovkin (1903—1974) nevvostiaijan karjalaine säveldäi, karjalazen rahvahanrunohuon keriäjy, Karjal-Suomelazen nevvostotazavallan arvostettu artistu (1949), Ven’an nevvostotazavallan kul’tuurualan arvostettu ruadai.
Rodivundu.
Ivan L’ovkin on karjalaine. Rodivui muanruadajien pereheh 20. sulakuudu 1903 Munjärven kyläh. Perehes oli äijy lastu. 
Festivualit.
Kondupohjan piiris pietäh Ivan L’ovkinale omistettuu festivualii: ”Karjalan mändylöin pajot”. 

Tilkuzet:
Tilkuzet on videleläine teatru, kudai ozuttau spektakliloi karjalan kielel.
Perustandu.
Tilkuzet on perustettu vuvvennu 2007 vahnah karjalazeh kyläh Videleh. ”Nygöi karjalazet vähän paistah omal kielel. Huijustellahes. A kedäbo on huigei? Omii muamoloi da tuattoloi, kudamat annettih meile eloksen da nimen – karjalazet? Karjalan kieli on ”voimatoi”. Kodvazen peräs, eihäi rahvas roittane pagizemah, se häviey”, kirjuttau Tilkuzien ohjuaju Raisa Kudžijeva. Se oli tärgei syy teatrujoukon perustandale.
Ohjuaju.
Tilkuzien alallizennu ohjuajannu on karjalaine Raisa Kudžijeva, kudai on kaikkien Tilkuzien spektakloin käzikirjutuksien luadijannu da nerokkahannu artistannugi. 
Artistat.
Kai artistat ollah videläläzet, karjalan kieldy maltajat da pagizijat. Suuri joukko artistoi on Videlen školan opastajii. 
Spektaklit.
Tilkuzet ozutetah spektakliloi karjalan kielen videlen murdehel. ”Ezityksis kerrommo, kui ennevahnas elettih hierun rahvas. Mustelemmo, midä olemmo kuulluh da nähnyh lapsennu. Ezityksien pohjannu ollah ven’ankielizet tevokset, kudualoi kaikin tundietah da suvaijah. Myö kiännämmö niidy karjalakse, sille kielele, kudamal paistah Videlen čupul. Meijän kieli on vähäzel tostu luaduu, kui toizis kohtis”, kirjuttau Raisa Kudžijeva.
Tilkuzet on luajittu nelli spektaklii karjalan kielel. 
Joga Tilkuzien spektaklis on karjalastu pajuo da tansii. Artistoin ruutat da kai spektakliloin vehkehet da lomut ollah hierulazet. Laval ollah tovellizet karjalazet tabua da syväinjuurii myöte. Heijän karjalan kieli on puhtas da oigei, rikas da kuvannolline.
Matkustandu.
Tilkuzii tundietah Karjalan tazavallas da sen ulgopuolel. Artistat kävväh ozuttamah omii spektakliloi karjalazih kylih, oldih ezittymäs Petroskois Kanzallizes teatrasgi. Omua neruo kävväh ozuttamah Suomehgi. 
Kirju.
Vuvvennu 2013 Tilkuzet piästettih ilmah kirju "Videlen ”Tilkuzien” kummii". Kirjah on otettu nelli teatran ozutelmua da niilöis kuulujua pajuo. Kirjah on pandu artistoin kuvuagi. Teatran enzimäine kirju on luajittu Videlen karjalazet -yhtistyksen, Intra-fondan da Anuksen maidozavodan varoil. 
Diskat.
Tilkuzet luajitah omien spektakliloin dvd-fil’mat. 
Linkit.
Tulkuzet vkontakte-saital: https://vk.com/club7478563 

Paimoi da paimendus:
Paimoi on ristikanzu, kudamua enne karjalazet palkattih paimendamah karjua. Häi oli tiedoiniekku. Paimoit kylis oldih tulolozet. Uskottih, buito hyö ollah parembat da vägevembät tiedoiniekat, migu omat. Paimoidu varattih da kunnivoittih. Tavan mugah yksi samaine paimoi palkattih moni vuozikse. 
Paimoin palkuandu.
Paimoi palkattih kogo kezäkse da maksettih hänele ruavos. Häi vuoroloil kävyi syömäh da juomah, yhtes taloispäi toizeh. Vuoroloil olid yödygi.
Paimoin vehkehet.
Joga paimoil oli oma torvi libo sarvi. Joga huondestu hänen sarvensoitandu nostatti emändät lypsämäh lehmii da ehtäl se keräi žiivatat yhteh.
Žiivatoin pihale työnnändy.
Žiivatat enzi kerdua työttih pihale keviäl Jyrrinpäivänny 6. oraskuudu. Sinä piän paimoi kierdi karjan kolme kerdua, ku se olis terveh da pyzys yhtes. Häi sanoi luguloi. Hänel käis oli paimoin keppi, toiči palai päre da mitah raudaine vehkeh: kirves, veičči libo stoikku. 
Paimoi luadi sobimuksen mečänižändänke, hyvitteli sidä: andoi tabakkua, leibiä, ku se vardoiččis karjua meččyelätilöis da toizis pahuzis.
Kielduo.
Paimoin ruavos oli äijy kielduo. Hänel ei suannuh syvvä muarjua kohti tuhjoloispäi, ezmäi pidi kerätä mihtahto astieh, a sit äski syvvä. Paimoil ei suannuh leikata meččiä, meččuija, tappua maduo, muata puuloin al.
Žiivatan emändälgi ei suannuh työndiä da tulla vastah žiivatale pal’l’ahin jalloin, paikattah piäs. 

Kaššali:
Kaššali on vahnu tuohine vehkeh kandamizih niškoi. Nägemäl kaššali on ku kanvertu libo tämän päivän reppu. Kaššalis on kaksi viilehtesty (”kandoremenii”). Enne karjalazet otettih kaššalii meččäh muarjah da gribah. Piettih sit kalua. Pandih sih evästy meččäh libo niityle mennes. Karjalazet luajittih kaššalit tuohes – koivun ulgokojas. Tuohi on luja, kebjei da helpoh suadavu materjualu.
Arbaitukset.
Meččäh menöy – kodih kaččou, kodih tulou – meččäh kaččou. (kaššali)
Mies meččäh menöy sada silmiä selläs. (kaššali)
Frazeologizmat.
Kačot ku lehmy uudeh kaššalih. (”kummeksijen”)
Kaššalipiä – sanotah ristikanzas, kudamas on suuri piä.
Kaššalivačču – sanotah ristikanzas, kudamal on suuri maha. 

Keriččimet:
Keriččimet libo keriččemet ollah lambahien kerittävät nožničat. Net ollah raudahizet. Joga karjalazes talois enne piettih lammastu, sendäh pidi olla keriččimetgi. Keričysaigu oli keviäl, kezäl da myöhä sygyzyl da talvel.
Uskomukset.
Keriččimii kyläh ei annettu. 
Lambahii kerites sanottih: ”Huabu keriččijäle”, ku lambahale kazvas tuuhei villu, ku huavas on lehtie. 
Arbaitus.
Keräs keskel, keriččimet tagan. (harakku)

Ufatku:
Ufatku (, ) on kodivehkeh, kudamal on pitky varzi puus da kaksi raudahistu šorpua, ku sarvie rouno. Ufatkal nostetah padoi päččih da otetah niidy pačispäi. Karjalazes talois oli mondu ufatkua, ku oli eri suurustu padua. Ufatkoi luajittih sepät. 
Arbaitus.
Kaksi sarvie, yksi jalgaine. (ufatku)

Šiižmu:
Šiižmu (vienankarjalan eri murdehies: žiižma, siižma, siizma, šiizma, siišma, siizima, sizoma, sizuma) on hiilavan riehtilän päčispäi libo plitalpäi otettavu. Šiizmas on puuhine varzi da sen n’okas raudahine riehtiläh tartui.
Kuuziozazes Karjalan kielen sanakirjas otettuu: šiižmal talutah rieht́ileä pättših vaĺĺoim pastahez, koufein žoarihez. 

Pada:
Pada on saves libo ravvas luajittu aste syömizien varustandah libo piendäh niškoi. Pada on pyöryžy, sit eigo ole korvua, eigo pangua, eigo vartu. Padua pannah päččih da otetah päčispäi ufatkal. Karjalazel emändäl talois oli eri suurustu padua, joga padah niškoi oli oma suurus ufatku. Padoi luadi padaniekku käzil pyörijän padaniekan kruugan vuoh. Sit pada pandih päččih.
Uskomukset.
Enne padaniekat käveltih kylii myöte padazienke, myödih niidy. Uskottih: padaniekku ku pyhäkeskes ezmäzekse tulou kyläh, sit sulhastu ei tule.
Sananpolvet.
Hänen paginois ni padah pandavua ei ole. 
Ei pie pual kattilua soimata: yhtenjyttyöt nogiperziet ollah.
Hos padazekse sanokkua, älgiä vai päččih pangua. 
Ei joga saves padua roih, ei kai jauhot talkunakse päi. 

Valentina Mironova:
Valentina Mironova on karjalazen rahvahanrunohuon tutkii, filolougien kandiduattu, Karjalan tiedokeskuksen Kielen, literatuuran da histourien instituutan ruadai. 
Rodivundu.
On rodinuhes Vieljärvel umbikarjalazeh pereheh 30. pakkaskuudu vuvvennu 1970.
Opastundu.
Vuvvennu 1987 loppi Vieljärven školan. Vuvvennu 1992 loppi Petroskoin valdivonyliopiston filolougizen tiedokunnan suomen kielen ozaston, kus opastui suomen kieldy da literatuurua. 
Ruado.
Opastundan jälles kerras tuli ruadoh Karjalan tiedokeskuksen Kielen, literatuuran da histourien instituuttah. Vuvvennu 2011 väitti filolougien kandiduatakse, väitöskirjan teemannu oli anuksenkarjalazes Hiitolas kozičendu. On yhtynyh monih konferensieloih da piästänyh ilmah mondu tiedokirjutustu.On käynnyh Karjalan eri kylih keriämäh rahvahanrunohuttu. On monien Karjalan tiedokeskuksen Kielen, literatuuran da histourien instituutan projektoin todevuttajannu, niilöin joukos on vahnoin arhiivumaterjualoin digitointi. Nämmien projektoin hantuzis on nähty päivänvälgien Viktor Jevsejevan kerätyn materjualan cd-disku, kudamas on karjalazen rahvahanrunohuon eri žanroi da karjalazien joiguloin disku.
Yhteiskunnallizel alal.
Kuuluu Karjalan Rahvahan Liiton halličukseh, on aktiivine liittolaine. On alalline kanzalliskielizien lehtilöin da TV:n da raadivon toimituksien abuniekku. Alalleh kirjuttau karjalankielizeh Oma Mua -lehteh da karjalankielizeh lapsien Kipinä-žurnualah. On yhtynyh monih karjalan kieldy da karjalastu kul’tuurua koskijoih projektoih. 
Julgavot.
Valentina Mironova. Anuksen karjalazien eeppizet pajot. Petroskoi, 2006. Karjalan tiedokeskuksen Kielen, literatuuran da histourien instituutan arhiivas Valentina Mironova löydi 254 pajuo, niilöis 103 häi pani täh kniigah. Pajot ollah karjalan kielel, on annettu niilöin kiännös ven’an kielele. 
L'udmila Ivanova, Valentina Mironova. Kuldazet kukkizet, kaunehet kanazet. Juminkeko, 2014 («Магия поднятия лемби и свадьба в карельской народной культуре»).
Valentina Mironova. Vieljärven čupun fol’klouruperindö. Petroskoi. 2013 (»Фольклорные традиции Ведлозерья»). Kniigas on Vieljärven čupul kirjutettu tekstua: eepisty pajuo, hengellisty runuo, luguu, itkuvirty, častuškua, liiristy pajuo, lapsien rahvahanrunohuttu, arbaitustu, sananpolvie, tarinua da suarnua. 
Linkit.
http://illhportal.krc.karelia.ru/member.php?id=87&plang=r

Sergei Prokudin-Gorski:
Sergei Mihailovič Prokudin-Gorski (18. (30.) päivänny elokuudu 1863, Vladimiran aloveh, Ven'an valdukundu – 27. päivänny syvyskuudu 1944, Pariižu, Frantsii) – ven'alaine fotokuvuaju, hiimiekku (Mendelejevan opastui), pedagougu. Häi luadi suuren panoksen fotokuva- da kinematogruafien kehitykseh.
Eloskerdu.
Hänen tuatto, Mihail Nikolajevič sluuži Kavkuazas, leitenantannu häi jätti sluužban vuonnu 1862 da nai.
Sergei Prokudin-Gorski oli roinnuhes Funikova Gora -sugutilois. 
Kolme vuottu opastui Aleksandrovskois licies, ga ei loppenuh sidä.
Vuozinnu 1886-1889 käi kuundelemah luvendoloi Piiterin yliopiston fiiziekku-matematiekkutiedokunnas.
Vuozinnu 1888-1890 opastui vojennois liečeala-akadiemies, kuduadu ei loppenuh.
Tutki mualavustaiduo Suarin taidoakadiemies.
Vuonnu 1890 Prokudin-Gorski da Anna Lavrova (Ven'an metallantutkijan da Gatčinan zavodoin yhtivön johtajan tytär) mendih yhteh. Prokudin-Gorski oli oman mučoin tuatan laitoksen johtokunnas.
Vuonnu 1897 Prokudin-Gorski rubei pidämäh ezityksii omis fotokuvatutkimuksien tehniekkutuloksis. Vuonnu 1898 häi piästi ilmoile enzimäzii tälle aihiele omistettuloi kniigoi. Vuonnu 1900 Ven'an tehniekkuseuru ezitti Prokudinan-Gorskin mustu-valgieloi fotokuvii Muailman ozuttelus Pariižas.
2. päivänny elokuudu vuonnu 1901 Piiteris avattih Sergei Prokudinan-Gorskin fototehniekkuruadoperti.
Vuonnu 1902 Prokudin-Gorski opastui Berlinan lähäl olluos fotomehaniekkuškolas tiedodouhturi Adol'f Miten johtol. Samannu vuonnu Adol'f Mite luadi oman värifotokuvuamiskameran modelin.
Vuvven 1902 talvikuus Prokudin-Gorski ilmoitti väridiapozitiivoin luadimizes A.Miten kolmevärikkähän fotokuvan keinon mugah.
Ei ole tarkua tieduo, konzu Prokudin-Gorski aloitti värifotokuvuamisruavon. Voi olla enzimäzii värifotokuvii häi luadi vuonnu 1903 syvyskuus-ligakuus, konzu käi matkoile Suomen kniäzikundah.
Vuonnu 1904 Prokudin-Gorski luadi värikkähii fotokuvii Dagestuanas, Mustumeren rannikol sego Piiterin alovehes.
Vuonnu 1905 sulakuus-syvyskuus häi lähti suureh fotomatkah Ven'ua myö, kudaman aigah luadi läs 400 värikästy fotokuvua Kavkuazas, Krimas da Ukrainas.
Vuonnu 1906 sulakuus-syvyskuus Prokudin-Gorski oli Jevroupas, kus yhtyi tiedokerähmölöih da foto-ozutteluloih. Häi sai kuldumedalin Antverpenas pietys kanzoinvälizes ozuttelus da medalin Parahas ruavos värifotokuvuamizen alal Nicca-linnas olijas fotokluubaspäi.
Vuonnu 1906 talvikuus Prokudin-Gorski enzikerdua lähti Turkestuanah. Häi tahtoi fotokuvata päiväzen pimendysty 14. päivänny pakkaskuudu vuonnu 1907. Päiväzen pimendyksen fotokuvua ei roinnuh pilvežyön periä, ga Prokudin-Gorski luadi äijän värifotokuvua Samarkandas da Buharas.
Vuonnu 1908 oraskuus Prokudin-Gorski käi Jasnaja Pol'anah, kus luadi enämbi 15 fotokuvua, kudamien joukos oli mondu Lev Nikolajevič Tolstoin värikästy kuvua. Prokudin-Gorski kirjutti myöhembi, gu kirjailii Tolstoidu kiinnostettih uvvistukset kaikil aloil.
Sergei Mihailovič tahtoi todevuttua nengostu projektua, kuduan avul häi voinnus ozuttua omis värifotokuvis nygyaigastu Ven'ua, sen kul'tuurua, histouriedu da modernizaciedu. Suari Nikolai II käskyn mugah fotokuvuaju sai erikoisraudutievagonan. Vien kuvuamizeh näh hänele annettih pienen laivan, kudai voi kulgie madalua vetty myö. Urualan kuvuamizeh näh Jekaterinburgah tuodih Ford -mašin. Suarin käskyn mugah Prokudin-Gorski sai dokumentat, kudualoin mugah fotokuvuaju sai piästä Ven'an valdukunnan kaikkiele.
Vuozinnu 1909-1916 Prokudin-Gorski käi Venan muan äijih paikkoih da fotokuvai ennevahnallizii kirikkölöi, manasteriloi, zavodoi, linnoi da ristikanzoi. 
Vuonnu 1916 kezäl Prokudin-Gorski lähti jälgimäzeh fotomatkah, kudaman aigah luadi vaste nostetun Murmanskan raudutien suvipalan da Soloveckoin suariston fotokuvii.
Vuonnu 1917 Okt'abrskoin revolucien jälles Prokudin-Gorski otti ozua Korgien forokuvan da fototehniekan instituutan perustamizeh. Instituuttu oli virallizesti hyväksytty 9. päivänny syvyskuudu vuonnu 1918, konzu Prokudin-Gorski jo lähti elämäh ulgomual. 
Vuozinnu 1920—1922 Prokudin-Gorski kirjutti mondu tevostu British Journal of Photography - nimizeh žurnualah. 
Vuonnu 1922 häi muutti Niccah, kus ruadoi yhtes L'umjeroin vellien kel.
Sergei Mihailovič Prokudin-Gorski kuoli Pariižas da on pandu muah ven'alazes Sent-Ženevjev-de-Bua -kalmumual.

Aleksandra Stepanova:
Aleksandra Stepanovna Stepanova on kuulužu karjalazen rahvahanrunohuon tutkii, filolougien kandiduattu, Karjalan tazavallan tiedoalan arvostettu ruadai. Enämbi 44 vuottu Aleksandra Stepanova ruadoi Karjalan tiedokeskuksen Kielen, literatuuran da histourien instituutas. 
Rodivundu.
On roinnuhes Vienan Karjalan Šompajärven kyläh karjalazeh muanruadajien pereheh 30. elokuudu vuvvennu 1930. 
Opastundu.
Vuvvennu 1938 Aleksandra Stepanova lähti opastumah Haikol’an školah. Sih aigah opastus oli karjalan kielel. Enne voinua ehti loppie kolme kluassua. Evakos Ižänmuallizen voinan aigah sai loppie vaiku nelländen kluasan. Jo voinan jälles Aleksandra Stepanova jatkoi opastustu Uhtuon školas. Yheksändes kluasas hänen literatuuran opastajannu oli Unelma Konkka (tulii kuulužu folkloristu). Oman opastajan hyvyös Aleksandra Stepanova lähti opastumah Petroskoin valdivonyliopistoh histourii-filolougizen tiedokunnan suomelas-ugrilazele ozastole. 
Ruado.
Vuvvennu 1957 opastundan loppiettuu Aleksandra Stepanovua työttih ruadoh Nilmijärveh, kus häi ruadoi kaksi vuottu opastajannu. Ruadoi vie Kalevalan da Kondupohjan piiris opastajannu. Vuvvennu 1962 tuli ruadoh Karjalan tiedokeskuksen Kielen, literatuuran da histourien instituuttah Unelma Konkan kučus. Instituutas Aleksandra Stepanova ruadoi vuodessah 2007. 
Aleksandra Stepanova tutkii suarnoi, eepizii pajoloi, joiguloi, yhtelläh hänen ruavon piälimäzii tutkimuskohtii oldih itkuvirret. Vuvvennu 1969 häi vagavah ottihes itkuvirzilöin tutkindah. Händy enne tädä rahvahanrunohuon žanrua ei tutkittu nigo Ven’al, nigo Suomes. Vuvvennu 1980 Aleksandra Stepanova väitti filolougien kandiduatakse. Väitösruavon teemannu oldih karjalazet itkuvirret. 
Tutkimusmatkat.
On ajelluh ristin-rästin Karjalan keriämäs materjualua. Ruadajes oli enämbi 50 tutkimusmatkua eri Karjalan piirilöih da Kuolanniemimuale. 
Julgavot.
Aleksandra Stepanova on piästänyh ilmah äijy kirjua da tiedokirjutustu karjalazes rahvahanrunohuos kui Ven’an, mugai Suomen puolen julgavolois. 
Linkit.
http://elibrary.krc.karelia.ru/419/1/istoki_2.pdf 

Karjalan koivu:
Karjalan koivu on anukselaine pajojoukko, kudai pajattau karjalan kielel. On Karjalan koivun repertuaras pajuogi ven’an kielel. Karjalan koivu on Karjalan vahnimii pajojoukkoloi, kudaman ohjuajannu oli tundiettu muuzikkumies Ivan L'ovkin. 
Perustandu.
Karjalan koivu on perustettu Anuksenlinnah vuvvennu 1935 paikallizien intelligentoin kehoitukses. 
Pajot.
Karjalan koivu pajattau kui vahnoi perindöllizii karjalazii pajoloi, mugai uuzii kirjutettuloi.
Pajattajat.
Horas on kymmenkundu pajattajii, enimät ollah karjalazet. Horas on kazvettu omat muuzikan kirjuttajat – Nikolai Dubalov da Nikolai Riškin da pajoloin sanoin kirjuttajat – Valentina Kodratjeva. 
Matkustandu.
Karjalan koivuu tundietah Karjalas da sen ulgopuolel. Hora kävyy pajattamah Karjalan kylih, Karjalan tazavallan ulgopuolele, rajan taguagi: Suomes.

Taival:
Taival on karjalankieline almanakku. Se piäzöy ilmah joga vuottu da sen ilmah piästäjänny on Periodika-julguamo. 
Histourii.
Enzimäzet Taival-almanakan noumerat nähtih päivänvalgien vuvvennu 2006 da 2009. Vuvves 2011 Taival piäzöy ilmah alalleh kerran vuvves. 
Struktuuru.
Taival-almanakan toimitus kuuluu Carelia-lehten toimitukseh, kudai ruadau Periodika-julguamon levon ual. 
Syväindö.
Taival-almanakas on kirjutustu livvin da vienankarjalan murdehil. Almanakas on runuo, prouzua, kiännösty, oučerkua, literatuuran arvosteluu, tutkimuskirjutuksii. Kirjuttajien joukos on kuulužua karjalastu kirjuttajua da runoilijua da nuordu, vaste kirjuttamah tartunuttu. 

Paimoin torvi:
Paimoin torvi on paimoin soitin, kudamal häi soitti karjua paimendajes. Tänäpäi paimenih käyndy on unohtuksis, sendäh ei joga toine musta da tiijä, kui luadie paimoin torvi.
Ulgonägö.
Paimoin torvi on puoldu syldy, tuohes da kahtes puupalazes luajittu. Net palazet oli sivottu yhteh tuohen vuoh. Suučuras torvi oli kaijembi, pera vällin. Midä pitkembi oli paimoin torvi, sidä helevembän iänen se andoi. Paimoin torven luadijes käytettih huabua, leppiä, pihl'ajua, pedäjiä. Tuohtu kiškottih oraskuul-heinykuul, konzu se parembi lähtöy puus. Tuohi pidi olla pehmei da ei hoikku. Luajittih tuohitorvetgi, vaiku yhtes tuohes.
Luajindu.
Joga paimoi azui ičelleh soittimen da soitti sil vaiku iče. Ozuttua da kädeh andua soitindu nikelle ei suannuh – karjale voi roita pahua. Sendäh soittimii piettih kudžoinmättähäs libo tahnuos höštötukun ual. Nikonzu paimoi ei luadinuh soittimii myödäväkse. A niilöi soittimii, kudamat oldih vahnat, pädemättömät, nikonzu ei lykätty, net pidi poltua. paimoin soittimet ei oldu kestäjät, niidy toiči luajittih vuvvekse. 

Paimoin sarvi:
Paimoin sarvi on paimoin soitin, kudamal häi soitti karjua paimendajes. 
Luajindu.
Paimoin sarvi luajittih žiivatan sarves: lehmän, häkin libo kozan. Sarvet ezmäi keitettih da sit puhtastettih. Luajittih soittimeh loukot iäneh niškoi. paimoi iče azui soittimen. Ozuttua da kädeh andua sidä nikelle ei suannuh, eiga karjale voi roita pahua. Sendäh piettih soittimii kudžoinmättähäs libo tahnuos höštötukun ual. Nikonzu paimoi ei luadinuh soittimii myödäväkse. A niilöi soittimii, kudamat oldih vahnat, pädemättömät, nikonzu ei lykätty, net pidi poltua. paimoin soittimet ei oldu kestäjät, niidy toiči luajittih vuvvekse.

Petrovskoi hora:
Petrovskoi hora on karjalan kielel pajattai pajojoukko Munjärvenlahtespäi. Hora on Karjalan vahnimii pajojoukkoloi. Horan perustajannu on tundiettu muuzikkumies Ivan L'ovkin.
Perustandu.
Petrovskoi hora on perustettu 20. kevätkuudu vuvvennu 1936 Törökän kyläh kui kolhozan hora. Se oli enzimäine kolhouzan hora Karjalas. Enziallus horas oli 20 pajattajua kolhouzan ruadajua. 
Pajot.
Petrovskoin hora pajattau perindöllizii karjalazii pajoloi da uuzii kirjutettuloi. 
Palkindot.
On monien palkindoloin da kunnivokirjazien suannuh. 
Vuvves 1951 horal on rahvahan hora -arvonimi.
Festivuali.
Vuvves 2003 Kondupohjan piiris pietäh Ivan L'ovkinale omistettuu festivualii ”Karjalan mändylöin pajot”, kudamas alalleh pajattau Petrovskoi hora.

Ruskeala (mägiparku):
Ruskeala-kivipuusto () on turistukompleksu, kudai sijaiččou Karjalan tazavallan Sortavalan piiris. Tämän kompleksan pohjas on histourien mustomerki -- pohjuviel täytetty mramorukanjonu.
Muantiedo.
Turistukompleksu on 30 kilometris Sortavalas, Tohmajoen rannal.
Yhtehizet tiijot.
Karjeran piduhus pohjazes suveh on 460 metrii, levevys on läs 100 metrii. Vien läbinägyvys on 15-18 metrii. 
Vahnan karjaran seinis on äijy štol'nii da štrekua, kuduat ollah yhtistetty hoduloil. Suuren Ižänmuallizen voinan jälles karjeru oli upotettu. Sie on säilynyh zavodan hallinon taloi, kudai on luajittu pienis mramorukirpiččois.
Histourii.
Kivilouhimot, kuduadu löydi ekonoumiellizen seuran ozanottai Samuil Alopeus, alettih kaivamah vuvvennu 1765, Ekaterina II aigah. Enzimästy kaivamistu ohjai Andrei Pil'ugin.
Ruskealas louhitah nelli väriä mramorua — harmuadu, harmai-vihandua, valgiedu harmualoin täblienke da valgei-sinine-harmuadu. Täs ruavoa ruadoi läs 500 paikallistu eläjiä.
Ruskealan mramorua käytettih, konzu srojittih Piiterin huonuksii da dvorčii. Sil oo piälystetty Isaakijevskoin kirikön seinät, on luajittu Kazanskoin kirikön latet, on tehty Ermituažan ikkunpielizet. Vie Ruskealan mramorua suau nähtä Mramoran dvorčas da Mihailovskoin zamkas. XX vuozisuan keskel Piiterin metron Primorskaja- da Ladožskaja-stantsien muanalaziet zualat seže luajitti Ruskealan mramoras.
Sil aigua, konzu srojittih Isaakijevskoin kirikkyö, vuozinnu 1818-1959, Ruskealah kävi arhitektoru Ogyst Monferran.
Vuozinnu 1939-1947 karjeru ei toiminnuh. Ruado mramoru-izv'oskan zavodal oli jatkettu vuvvennu 1947 da kestiy 1990-luvuh sah. Sil aigua louhitäh vähä mramorua, mramorua izv'oskah näh da kivimurendeheh näh.
Vuvves 1998 mramoran piäkarjeru on otettu valdivovardoičukseh.
Vuvvennu 1999 karjeru oli otettu turistumatkah "Taivahankarvaine dorogu".
Faktat.
Vuvvennu 2010 Ruskealas snimaitih T'omnii mir -fil'miua («Тёмный мир»).
Linkit.
http://ruskeala.info/ru
http://kezling.ru/travels/northern-ladoga-4/
http://monuments.karelia.ru/napravlenija-dejatel-nosti/populjarizacija/est-takoj-pamjatnik/kar-er-mramornyh-lomok-v-pos-ruskeala/

Meijän pajo:
Meijän pajo on priäžäläine karjalakse pajattai pajojoukko, kudai perustettih vuvvennu 1992. 
Perustandu.
Meijän pajo luajittih sih aigah, konzu 1990-vuozil ottavuttih karjalazen pajon elavuttamizeh. Priäžän čupul jo ruadoi kuulužu Vieljärven da Pyhärven horat. Petroskoile oli suadu Oma Pajo. 
Ohjuajat da soittajat.
Enzimäzenny Meijän pajon ohjuajnnu oli Marija Matrosova.
Monien vuozien aigah horua ohjai Vera Ivanova. 
Tänäpäi horan ohjuajannu on Julija Tolmačova, soittajannu Dmitrii Muhorin. 
Pajot.
Meijän pajo pajattau karjalan kielel uuzii kirjutettuloi pajoloi da vahnoigi. Priäžäläine Aleksandr Saveljev kirjutti Meijän pajoh niškoi pajoloin sanoi. 
Matkustandu.
Meijän pajuo hyvin tutah omal čupul, Karjalas da sen ulgopuolel. Pajojoukko kävyy pajattamah karjalazih kylih da monih festivualiloih yhtynyh. 
20-vuozipäivy.
Omassah 20-vuozipäiväkse, kudai piettih vuvvennu 2012, meijänpajolozet ombelutettih ičelleh uvvet ruutat. Niilöin dizainerannu on Karjalan tundiettu taidolii Irina Porošina. 

Luonnon talovus:
Luonnon talovus on Karjalan Kanzallizen muzein alallizii ekspozitsieloi, kudai sanelou Karjalan kandurahvahien – karjalazien, vepsäläzien, ven’alazien – perindöllizis ruadolois vuozisavoin XIX-XX enzimäzen kolmandeksen aigua. Ekspozitsies on vahnua vekhehty, kuvua da materjualua. Ekspozitsii avattih vuvvennu 2013 Luonnon talovus -projektan hantuzis, kudamah suadih kannatustu Potaninan fondaspäi.
Syväindö.
Enzimäine zualu.
Ekspozitsii on juattu zualoin mugah. Enzimäzes on sanottu kandurahvahien veziruadolois, kudamih kuulutah kalan da merizvierilöin suandu, helmen pyvvändy. Ozutteluvehkien joukos on vahnu hongoi da kahtes puus luajittu hongoi, verkokuožali, jiäkengy, tuulaskobru da äijy midä muudu, midä pidi pyydöh lähtenyöle.
Toine zualu.
Toizes zualas on sanottu muanruadolois da meččyhommis. Täs voibi tarkembah tiijustua heinarres da leikkavos, žiivatoin piendäs da paimendukses, mečästämizes, muarjoin da grivoin keriämizes. 
Sidä paiči ekspozitsies suau kuunnelta žiivatoin da meččyzvierilöin iänii, paimoin soitandua da rahvahan luguloi karjalakse, kudamien joukos on enzimäzen kerran karjan pihale työnnändän lugu da lugu mečännenäs. Materjualu on otettu Karjalan Kanzallizen muzein, Petroskoin konservatourien da Karjalan tiedokeskuksen Kielen, literatuuran da histourien instituutan arhiivaspäi.
Elostusperti.
Kolmas zualu on elostusperti. Sit pertis on omat ižändät: mečän, vien da koin ižändy. Niilöin tytit luadi Karjalan tundiettu muasteri Boris Kudr’avtsev. Pertis on äijy elostustu. ”Syömizien čupus” voibi tiijustua, midä keitettih da pastettih kandurahvas. Tiijustua, midä luajitah nižus, rugehes, kagras da ozras, suau toizes elostukses. Kolmas on omistettu rahvahan vahnale kalenduarale. Sih niškoi on luajittu kubiekat kuuloin nimienke da on vahnu puuhine kepin jyttyine kalenduaru. Keskipertii on vie yksi suuri nägyi elostus. Se on pohjazen muan makiettu, tälle muale on luajittu taloit da eläjät. Elostettuu rubiet tiedämäh, kui harjavuo elämäh korbimečäs.
Elostuspertis voibi kaččuo fil’mua d’oktin valutandas, pelvasniitin luajindas, muan kynnös, kalan keitändäs da šipainiekoin pastandas.
Karjalan da vepsän kieli nägövis.
Kanzallizes muzeis kai tiijot da vehkehien nimet ollah kirjutettu kahtel kielel: ven’akse da angliekse. Se on taba. Luonnon talovus -ekspozitsieh niškoi on luajittu opaskirjat karjalan kielen kahtel murdehel: livvikse da vienakse da vepsän kielel. Oma opaskirju eriluaduzien tehtävienke kandurahvahien kielil on luajittugi elostuspertih niškoi. 
Linkit.
http://nmrk.karelia.ru/site/section/800

Sirkka Rikka:
Sirkka Rikka (4.07.1912-20.01.2002) on nevvostolaine pajattai, Karjal-Suomelazen nevvostotazavallan arvostettu artistu (1943) , Ven’an nevvostotazavallan rahvahan artistu (1957).
Eloskerdu.
Sirkka Rikka on Amerikan suomelaine. Rodivui Yhtysvallois Mičiganas 4. heinykuudu vuvvennu 1912. Hänen tuattah oli lehtimies, Yhtysvaldoih muuttunuzien suomelazien profsojuzuliikkehen eräs johtajis. Lapsennu da nuorete eli Detroitas.
Vuvvennu 1932 yhtes ukkohke muutti Nevvostoliittoh.
Vuvvennu 1937 loppi Petroskoin liečetiijon politehnikuman.
Vuvves 1939 on Valdivollizen Kantele-ansamblin solistu.
Vuvvennu 1948 loppi jatko-opastuksen kursat Leningruadan konservatouries.
Vuozinnu 1952-1965 on Karjalan valdivollizen filarmounien artistu. 
Vuozien 1990 keskipuoles eli Suomes. 
Pajatandu.
Sirkka Rikal oli omaluaduine, helei da puhtas iäni, sendäh rahvas ruvettih sanomah händy ”karjalazekse soloveilinnukse”. Sirkka Rikka pajatti muailman rahvahien pajoloi, niilöin joukos suomelazien, karjalazien, vepsäläzien, Nevvostoliiton rahvahien, irlandielazien, anglielazien, šotlandielazien, frantsielazien, germuanielazien, espanielazien da äijien toizien. Häi pajatti myös ouperoin arieloi da romansoi.
Pereh.
Ukko – Toivo Vainonen (1918-1985), nevvostolaine muuzikkumies, Karjal-Suomelazen nevvostotazavallan arvostettu artistu (1947), Karjalan nevvostotazavallan rahvahan artistu (1971). 
Palkindot.
Leninan ordenu (22.09.1959)
Ruskien Ruadoflavun ordenu. 
Ven’an nevvostotazavallan rahvahan artistu (1957).

Otto Kuusinen:
Otto Vil'gel'movič (Otto Ville) Kuusinen (; 4. ligakuudu 1881, Laukaa, Suomen suurikn'ažestvu, Ven'an valdukundu – 17. oraskuudu 1964, Moskvu, Nevvostoliitto) – suomelaine, ven'alaine da nevvostoliiton poliitiekku da kirjuttai. Vuozinnu 1939-1940, nevvostoliiton da suomen voinan aigah, FDR-halličuksen ulgomualazien dieloloin premjer-ministru.
Vuozinnu 1940 – 1956 Karjalais-suomelazen sotsialistizen nevvostovallan prezidiuman enzimäine da jälgimäine johtai.
Eloskerdu.
Otto Kuusinen rodivui 4.ligakuudu vuonnu 1881 Suomeh, Vaasan gubernien Laukaan kyläh, sovanombelijan pereheh. Otto opastui Jyväskylän gimnuazies.
Häi loppi Helsinkin yliopiston histouri-filologizen tiedekunnan (1905). Vuonnu 1904 häi piäzi Suomen sotsialis-demokruattizeh partieh, da kahten vuvven peräs häi roihes partien johtajakse. Otto yhtyi II Internatsionalan Kopengagenan da Bazel'skan kongressoih.
Vuonnu 1908 heinykuus händy valittih seiman deputuatakse (1908—1909 da 1911—1913).
Vuonnu 1918 Otto Kuusinen oli Suomen kanzandelegatsien (suom. "Suomen kansanvaltuuskunta" on Suomen vallankumovushalličus) opastundudieloloin deleguattannu. Ruskieloin voitetukse jiädyy Otto pageni Ven'ale. Häi yhtyi bolševiikkoih da vuonnu 1918 Moskvas oli Suomen kommunistizen partien yksi järjestäjis. Häi valmisti ammundutarbehil varustettuu vastahnouzuu Suomes.
Voinien välil Kuusinen ruadoi Kominternas da oli sen kahdeksan kongressoin deleguattannu. Häi oli sen järjestön yksi aktiviistois. Kominternas sanottih kogo muailman proletariatan diktatuurah näh. 
Talvivoinan allus Otto Kuusinen oli pandu halličuksen piämiehekse da "Suomen demokruattizen tazavallan" ulgomualazien dieloloin ministrakse. Toizennu talvikuudu vuonnu 1939 Kuusinen pani Suomen demokruattizen tazavallan nimen keskenäzen "Avun da ystävyön sobimukseh" Ven'an kel, kaččomata sih, ku sen halličus ei kontroliiruittu Suomen piälinnua – Helsinkii.
Voinan lopus Kuusizen halličus oli hajoitettu. Vuonnu 1940 kevätkuus oli perustettu Karjalais-suomelaine sotsialistine nevvostovaldu, kuduah kuului endine Karjalan avtonoumine sotsialistine nevvostovaldu, sežo Karjalan päivänlaskupuolizet alovehet, kuduat kuuluttih Nevvostoliittoh. 
9. heinykuudu vuonnu 1940 Kuusistu valittih Karjalais-suomelazen SN:n korgeviman nevvoston prezidiuman johtajakse. Vuozinnu 1940-1958 Kuusinen sežo oli Karjalais-suomelazen SN:n korgeviman nevvoston prezidiuman johtajan sijahizennu.
1941 vuvven tuhukuus XVIII partien konferentsies Kuusinen oli valittu Kogoliittoloin kommunistizen partien keskikomitietan ozanottajakse. 1952 vuvven ligakuus – 1953 vuvven kevätkuus häi oli Nevvostoliiton kommunistizen partien keskikomitietan prezidiumas. 
1957 vuvven kezäkuus – 1964 vuvven oraskuuh häi yhtyi NKPK:n prezidiumah da oli NKPK:n sekretarinnu. 
"Sulasiän" aigah Kuusinen oli Nevvostoliiton tiedoloin akadeemies da roih Sotsialistizen ruavon muanivomiehekse. Hänel on nelli Leninan kunnivomerkii. 
Otto Kuusinen kuoli 17. oraskuudu vuonnu 1964 Moskvah. Rungu oli poltettu da pandu muah nekropolis, Kremlin seinän luo.
Persounalline elaigu.
Vuonnu 1902 Otto Kuusinen venčaiččihes Saima-Paulina Dal'str'eman kel. Hyö erottih vuonnu 1923.
Oton da Saiman lapset:
Vuonnu 1923 Otto nai Aino Turtiazen kel. Vuozinnu 1931-1933 Aino peitoči oli Kominternan ruavos Amerikas, sit ruadoi voinuagentannu Japonies. Vuonnu 1937 Turtiainen piäzi t'urmah kahdeksakse vuvvekse. 
1936 vuvven algajen Kuusinen eli kolmanden akanke – Marina Amiragovanke. 
Musto.
Moskvas, Astrahanas, Donetskas, Har'kovas da Alma-Atas on Kuusizen kadu.
Petroskois Sovetskaja-lagevol seizou Kuusizen mustopačas. Petroskoin valdivoyliopiston endine nimi oli Kuusizen valdivoyliopisto.

Bol’nični:
Bol’nični () on pos’olku Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas, 1,5 kilometrin piäs Suurlahtespäi.
Pos’olkas on laukku, lebokseskus da meččyruadokeskus.
Matkailu.
Pos’olkan kauti menöy pyörymatku Suurlahtespäi Jandomjärvessah.

Bojarštšina:
Bojarštšina () on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
Histourii.
Kylä muanittih vuvvennu 1582 piscovois kirjas Kozarevštšina-nimel. Vuvvennu 1850 se sai virrallizen nimen – Bojarštšina. Siiloi kyläs oli 17 pihua.
Rahvahan lugumiäry.
Vuvvennu 1905 kyläs eli 156 hengie.

Vasiljevo:
Vasiljevo on kylä Karjalan tazavallas Karhumäin piiris Suurlahten kyläkunnas.
Se sijoiččou Kižin suarel Oniegujärven pohjasozas.
Kyläs on XVIII vuozisuan arhitektuuran mustomerki – puučasounu ().

Velikaja Niva:
Velikaja Niva on kylä Karjalan tazavallas Karhumäin piiris Suurlahten kyläkunnas.
Se sijoiččou lahten rannal Oniegujärven luodehrannal.
Kyläs on histourien mustomerki – Suuren voinan aigah tapettuloin Nevvostoliiton saldattoin da partizanoin kalmu.
XX vuozisuan allun arhitektuuran mustomerki – Abramovan aittu – Velikaja Niva-kyläspäi viettih Kižin muzeih.

Vigovo:
Vigovo on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
XVII vuozisuan arhitektuuran mustomerki – puučasounu (ven. часовня Спаса Нерукотворного Образа) – viettih Vigovospäi Kižin muzeih.
Rahvahan lugumiäry.
Vuvvennu 1905 kyläs eli 139 hengie.

Vorobji:
Vorobji on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
Kyläs on puučasounu (v. 1875).
XX vuozisuan allun arhitektuuran mustomerki – aittu – Vorobji-kyläspäi viettih Kižin muzeih.

Golikovo:
Golikovo on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.

Jeglovo:
Jeglovo on kylä Karjalan tazavallas Karhumäin piiris Suurlahten kyläkunnas.
Se sijoiččou samannimizel suarel Oniegujärven pohjasozas.
Kyläs on arhitektuuran mustomerki – puučasounu (XVII vuozisada) ().

Jersenevo:
Jersenevo on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.

Klementjevskaja:
Klementjevskaja on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
Rahvahan lugumiäry.
Vuvvennu 1905 kyläs eli 141 hengie.

Kosmojärvi (kylä):
Kosmojärvi () on kylä Karjalan tazavallas Karhumäin piiris Suurlahten kyläkunnas.
Se sijoiččou Kosmojärven suvirannal.
Nähtävykset.
Kyläs on arhitektuuran mustomerki – Aleksandran Svirskin puukirikkö, kudai rakendettih vuvvennu 1770.
Vie kyläs on histourien mustomerki – vuvven 1942 tuhukuus–heinykuus tapettuloin Nevvostoliiton saldattoin da partizanoin kalmu.

Kurgenitsi:
Kurgenitsi () on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
Kyläs on histourien mustomerki – Nevvostoliiton da Suomen välizen voinan aigah (v. 1941 – 1944) tapettuloin Nevvostoliiton partizanoin kalmu.
Rahvahan lugumiäry.
Vuvvennu 1905 kyläs eli 216 hengie.

Kruuga (ansambli):
Kruuga on lapsien folklourujoukko, Ven’an ezikuvalline kollektiivu, kuduadu tietäh ei vaigu Karjalas.
Histourii.
Ansamblin perustajannu da ohjuajannu on OTZ-zavodan endizen Kareločka-ansamblin piälikkö Svetlana Gretskaja.
Enzimäi ansamblis oli vaiku 20 hengie. Sit ansamblih tuldih horeografat, soittajat, pajattajat.
Yhteistiijot.
Nygöi ansamblis on enämbi 300 hengie.
Ansamblil on oma liitto "Folklouruteatru "Kruuga". "Kruugan" taido-ohjuajannu sen perustamizen päiväs on Svetlana Gretskaja.
Kruuga-ansamblin lapset opastutah Svetlana Gretskajan luajitun programman mugah, kuduas tärgevimäl kohtal ollah suusanalline folklouru, perindölline pajattamine, horeogruafii da soittimil soitandu.
"Kruuga" monen kerdua rodih Ven’an da ulgomualoin kilvoin da festivualiloin diplomantakse, laureatakse, Gran-pri:n suajakse.
Ansamblih kävväh 4-20-vuodehizet lapset.
"Kruugas" lapset tansitah, pajatetah da soittah eriluaduzil soittimil - kandelehel, jouhikol da toizil.
Linkit.
http://dtcentr.ucoz.ru/index/kruuga/0-106

8. kylmykuudu:
8. kylmykuudu - 312. vuvven päivy (313. päivy kargavusvuon) grigorianskoin kalenduaruan mugah. Vuvven loppussah on 53 päiviä.

9. kylmykuudu:
9. kylmykuudu - 313. vuvven päivy (314. päivy kargavusvuon) grigorianskoin kalenduaruan mugah. Vuvven loppussah on 52 päiviä.

10. kylmykuudu:
10. kylmykuudu - 314. vuvven päivy (315. päivy kargavusvuon) grigorianskoin kalenduaruan mugah. Vuvven loppussah on 51 päiviä.

16. talvikuudu:
16. talvikuudu - 350. vuvven päivy (351. päivy kargavusvuon) grigorianskoin kalenduaruan mugah. Vuvven loppussah on 15 päiviä.

11. pakkaskuudu:
11. pakkaskuudu - 11. vuvven päivy grigorianskoin kalenduaruan mugah.

1887:

K’arzino:
K’arzino on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.

Lambazoja:
Lambazoja (, ) on pos’olku Karjalan tazavallas Karhumäin piiris. Se kuuluu Suurlahten kyläkundah.
Se sijoiččou Oniegujärven päivännouzurannal. 
Opastundu.
Pos’olkas on škola da lapsienpäivykodi.

Longasi:
Longasi () on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
Rahvahan lugumiäry.
Vuvvennu 1905 kyläs eli 121 hengie.

Nosonovštšina:
Nosonovštšina () on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.

Paltega:
Paltega on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
Vuvvennu 2013 kyläs rakendettih puučasounu.
Rahvahan lugumiäry.
Vuvvennu 1905 kyläs eli 95 hengie.

Patanevštšina:
Patanevštšina () on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
Vuvvennu 2013 kyläs rakendettih puučasounu.
Rahvahan lugumiäry.
Vuvvennu 1905 kyläs eli 46 hengie.

Karjalas-Suomelaine sosialistine nevvostotazavaldu:
Karjalas-Suomelaine sosialistine nevvostotazavaldu (Karjalas-Suomelaine SNT libo Nevvosto-Karjala) () oli yhtenny Nevvostoliiton kuvvestostu tazavallas vuvves 1940 algajen vuodessah 1956. Vuonnu 1956 heinykuun 16. päivänny Nevvosto-Karjala uvvessah muutettih Ven'an sosialistizen federatiivizen nevvostotazavallan ( Ven'an SFNT) Karjalan avtonoumizekse sosialistizekse nevvostotazavallakse (Karjalan ASNT).
Histourii.
Sen jälles, konzu Karjala sai palan Suomen raja-alovehis, kudamii Nevvostoliitto sai Moskovan rauhusobimuksen mugah, vuonnu 1940 ( 31. päivänny kevätkuudu) Moskovas piettih Nevvostoliiton Korgeviman nevvoston VI kerähmö.
Täs kerähmös hyväksyttih zakon, kudaman mugah Karjalan avtonoumine sosialistine nevvostotazavaldu (Karjalan ASNT) muutettih Karjalas-suomelazekse sosialistizekse nevvostotazavallakse (Karjalas-suomelazekse SNT:kse) . Sih ruvettih kuulumah Karjalankannas da Pohjas-Luadogan aloveh sego Sallan da Kuusamon päivännouzuozat.
Kezäl 1940 endizile Suomen alovehile perustettih seiččie uuttu piirii - Viborgan, Käkisalmen, Kurkijoven, Pitkyrannan, Sortavalan, Suojärven sego Jääsken piirit da kolme kylänevvostuo – Alakurtin, Kairolan da Kuolajärven – net kuuluttih Kiestingin piirih.
Silaigua Karjalas-suomelaine SNT rodih kolmandeksetostu Nevvostoliiton tazavallakse, sendäh gi Nevvostoliiton piäzakonah oli pandu muutoksii.
Tazavallan piälinnannu jäi Petroskoin linnu.
Voinan vuvvet (1941-1944).
Jatkovoinan (suom. Jatkosota) aigah suomelazet valloitettih Karjalas-Suomelazen SNT:n suuriman ozan. Silaigua Nevvosto-Karjalan piälinnannu oli Belomorsk. Suomelazii voitettih vuonnu 1944 kezäl Kannaksen suurhyökkävyksen aigah.
Voinanjälgehizet vuvvet (1944-1956).
Vuonnu 1944 Viborgan da Käkisalmen piirit luovutettih Venan SFNT:le (Leningruadan alovehele).
Vuonnu 1953 Alakurtin kylä rubei kuulumah Murmanskan aloveheh.
Vuonnu 1954 Moskovas olijas Ven'an ozuttelukeskukses avattih Karjalas-Suomelazele SNT:le omistettu ozuttelupaviljon (arhitektorat F.Rehmukov da A.Rezničenko).
Vuonnu 1955 (tuhukuun 24. päivänny) Kuolajärven kylä luovutettih Murmanskan alovehen Kandalahten piirile.
Vuozinnu 1954-1955 Suomen da Ven'an välizet yhtevykset ruvettih parenemah. Silaigua Suomen prezidentu oli J.Paasikivi, Nevvostoliiton johtajannu oli N. Hruščov. Vuvven 1956 allus Paasikivi kieldävyi menendäs vallittavakse prezidentakse, kevätkuus oli vallittu uuzi prezidentu Urho Kekkonen.
Vuvven 1956 allus Nevvostoliitto enne aigua andoi Suomele rauhusobimuksen mugah suavun Porkkalan, hyväksyi Suomen neitralitietan da ei vastustannuh sile liittyö Yhtestynnyzih Kanzukundih. Karjalas-Suomelazen SNT:n muuttamine Karjalan ASNT:kse ozutti suomelazile, gu Nevvostoliitto ei olluh Suomen vihaniekannu.
Vuonnu 1956 (16. päivänny heinykuudu) Karjalas-Suomelaine SNT sai virallizen Karjalan ASNT:n stuatusan da uvvessah rubei kuulumah Ven'an SFNT:h. Stuatusan muuttamizen virallizennu syynny oldih kanzalližusmuutokset (läs 80 % Tazavallan eläjis oldih ven'alazet, valgoven'alazet da ukrainalazet) sego se, gu pidi vältämättäh vähendiä valdivolline toimikundu (kuduah vuonnu 1955 piettih 19,6 miljonua rublua).
Tazavallan stuatusan muuttamizen jälles oli muutettavu Nevvostoliiton gerbu. Enne sie oli 16 lentastu, vuvves 1956 algajen vuodessah 1991 (Nevvostoliiton häviemizessäh) valdivonmerkis oli 15 lentastu.
Karjalas-Suomelazen SNT:n mustopaččahannu on Nevvostoliiton rahvahien Ystävyön fontuanu Moskovas. 
Tazavallan kanzat.
Karjalazet da suomelazet oldih vähäluguzet rahvas. Vuonnu 1939 suomelas-ugrilastu rahvastu (karjalazii, suomelazii da vepsäläzii) oli 27%, vuonnu 1959 – 18,3 %.
Vuonnu 1940 endizien Suomen alovehien suomelazet da karjalazet (enämbi 400 tuhattu hengie) lähtiettih pagoh Suomen keskuspiirilöih, vuozinnu 1941-1942 hyö tuldih järilleh Karjalah da vuonnu 1944 uvvessah lähtiettih Karjalaspäi. Heijän azemes Karjalah tuldih elämäh ven'alazet siirdolazet eri kohtispäi.

Antikafee:
Antikafee (välly tila, time-club, time-cafe) on moine yhteiskunnalline laitos, kuduan ominažus on maksamine aijas, kuduan olit moizes kafees. Hindah kuulutah gostitandusyömizet, iloitukset da pivot. Syömislistua moizis kafeelois ei ole.

Suuri karjal-ven'alaine sanakniigu:
Suuri karjal-ven'alaine sanakniigu on karjalan kielen, livvin murdehen normiruittu sanakniigu, kuduan luadijannu on Tatjana Petrovna Boiko, Karjalan tiedokeskuksen Kielen, literatuuran da histourien instituutan ruadai.
Sanakniigan histourii.
Tädä sanakniigua Tatjana Boiko algoi kirjuttua vuvvennu 2011, a vuvvennu 2015, sygyzyl lopppi sen ruavon.
Yhteistiijot.
Sanakniigas on läs 18 tuhattu sanua.
Sanakniigan toimitajinnu ollah bilolougien kandiduattu Svetlana Viktorovna Nagurnaja da GTRK "Karelijan" ruadai Ol'ga Valerjevna Ogneva. 
Ol’ga Ogneva lugi sanakniigua karjalan kielen puoles, Svetlana Nagurnaja - ven’an kielen puoles.
Paiči sanoin kiännösty, sanakniigan jogahizel sanal on kolme muoduo – substantiivois ollah yksikön genetiivu, yksikön da monikon partitiivu da verbilöis – yksikön enzimäine da kolmas persounu da monikon kolmas persounu.
Sie on mostu uuttu sanua, kui "brauzer", "interaktiivine kirjutuslaudu", "langatoi yhtevys" da muudu. 
Sanakniigah on otettu kirjaimikon uuzi c-kirjain.
Literatuuru.
Boiko T. P. Suuri karjal-van'alaine sanakniigu (livvin murreh) /Бойко Т.П.; Рос. акад. наук, Карел. науч. центр, Ин-т языка, лит. и ист. - Петрозаводск: Периодика, 2016.
Linkit.
http://omamua.ru/issues/2016/noumeru_42/uuzi_sanakniigu_livvispi_venakse/

Mangan Jumaldoman rodivundan časounu:
Mangan Jumaldoman rodivundan časounu on Mangan kyläs, kudai on 12 kilometrin piäs Priäžäspäi. Puuhine časounu on XVIII vuozisuan aigaine. Časounu on mägyričäl harvattavah kazvajien pedäjien da kuuzien keskes. 
Valdivon akkiloittavu.
Vuvves 1960 Mangan časounu kuuluu Karjalan tazavallan arhitektuuran mustomerkilöih. 
Kohendusruavot.
Časounu kohendettih vuozien 1970 aigah. Vuvven 2015 tarkastuksen jälles oli luajittu časounan restavratisen pluanu da algavui iče ruado. Kohendusruadoloin aigah nostettih salvo da vaihtettih alusvenčat, kohendettih oččua levon ual, vaihtettih levo da kohendettih kupolii ristoinke da ulgočomenduksii.
Obrazat.
Časounas oli kaksi ylen vahnua obrazua: Znamenien da Pyhän Miikulan. Net ei oldu täl čupul luajitut. Vuvves 1957 obrazat ollah ruokos Ven’alazes muzeis. 

Paikkarin Torppa:
Paikkarin Torppa on Kalevala-eeposan keriäjän Elias Lönnrotan kodikondu, kudai sijaiččou Sammatis, Helsinkin lähäl.
Yhteistiijot.
Paikkarin Torpan ymbäri on kurrellizen aidu. Paikkarin Torppa on pieni puuhine kodi. 
Koin lähäl, pienel kallivol, puuloin keskes seizou Elias Lönnrotan mustopačas.
Elias Lönnrotan kodi on pieni, ylen vahnu, seizou se kivilöil. Veriät kois ollah madalat, ikkunat - pienet.
Kaikkiedah kodimuzeis on kaksi pertii, kuduat suau kaččuo – yhten sydämeh voibi piästä, a tostu suau kaččuo vai uksespäi. Pertit, kui ičegi kodi, ollah pienet, ga valgiet, seinät ollah rapatettu da kruasittu izv’oskal.
Tämän koin nosti Eliasan tuatto vuvvennu 1800 da Elias oli enzimäzenny lapsennu, kudai rodivui täh kodih.
Suuri perti.
Koin suures pertis on kaksi ikkunua, suuri päčči truvanke, stola laučoinke, škuappu, posudniekku, pieni stola lapsih niškoi, kravatti, kätkyt da kaksikerroksine puukravatti. Kätkyön rinnal seizou rukki.
Monet vehkehet muzeis ollah alguperäzet. Toizet – koupiet, kuduat ollah luajittu Eliasan vellen tyttären Miina Lönnrotan mustoloin mugah. 
Pienembi perti.
tostu pertii suau kaččuo vaiku uksespäi. Sie suau nähtä Elias Lönnrotan vanhusaijan kravatti, stola, zirkalo, kniigupualičču, Eliasan vellenn Henrik Juuhazen akan sundugu priduanoih nähte da kaksi douhturin šliäppiä – liečetiijon da filosoufien douhtorin.
Linkit.
http://www.paikkarintorpantuki.fi/pdf/paikkarin_torppa.pdf

Floran da Lavran kirikkö:
Floran da Lavran kirikkö Mägriel on Karjalan vahnimii kirikkölöi. Kirikkö on nostettu kivikirikkölöin jyttyöh vuvvennu 1613 Ven’an voiton kunnivokse Ven’an da Ruočin välizel voinal.
Olendu.
Kirikkö on pedäimečikös dorogan huruas puoles, konzu lähtet Mägriespäi. Kirikön vieres on kalmužin. 
Nimi.
Kirikkö kandau Floran da Lavran nimie. Nämmien pyhien mustopäiviä pietäh 18. (31.) elokuudu. Ven’an pohjazes Florua da Lavrua kunnivoittih muanruadajat kui žiivatoin da muanruadajan talovuon akkiloiččijoi da vardoiččijoi. Nämmien pyhien obrazat enne oldih joga talois.
Ulgonägö.
Floran da Lavran kirikkö on pieni puuhine kuvvikkomuodoine kirikkö. Kirikkö on salvettu parzis, vuozisuan XIX aigah on obšivoittu hoikkazil lavvoil sen aijan arhitektuuru-uvvistuksien myödäh. Kirikkö on ainavoluaduzii Novgorodan tyyppizii Ven’an puuhizen arhitektuuran mustomerkilöi. Sit on tundietun Novgorodan F’oudor Stratilatan kirikön piirdehii.
Syväinpuoli.
Kirikös sydämes kai on säilynyh läs muuttumattah. Päivännouzupuolen seinällyö altarin ies on säilynyh harvah kirikkölöis olii vahnu kolmekerroksine t’ablahine ikonostuassu.
Ruado.
Mägrien kirikkö on ruadai kirikkö. Sit alalleh pietäh sluužboi. 

Pokrovan kirikkö Priäžäs:
Pokrovan kirikkö Priäžäs on nostettu 2001 vuvvel. Kirikkö nostettih rahvahan da sponsoroin den’goih.
Histourii.
Priäžäs kirikkö avattih Pokrovan pruazniekannu, 14. ligakuudu. Enzi kerduahäi Priäžän kirikkyö mainitah vuvvennu 1762. On tietty, ku se oli puuhine. Nevvostoliiton vallan aigua se oli kogonah hävitetty. Uvvessah kirikkö nostettih rahvahan da sponsoroin den’goih. 
Ulgonägö.
Pokrovan kirikkö on pieni puuhine kirikkö, valgien da sinizien seinienke.
Ruado.
Kirikkö on ruadai kirikkö, sit alalleh pietäh sluužboi. Kirikös vuvves 2009 ruadau pappi Konstantin Kukuškin. Kirikös ruadau pravoslavnoin literatuuran kirjasto, Pyhäpäivän škola lapsih niškoi da luvendo-kluubu aiguzih niškoi.

Sinikka Malmi:
Sinikka Malmi on Karjalan Kanzallizen teatran artistoi. Häi ruadoi teatras läs 35 vuottu, ezitti kanzallizen, klassillizen, nevvostovallanaigazen da lapsien repertuarah kuulujua roulii. 
Rodivundu.
Sinikka Malmi on rodivunnuh 26. syvyskuudu vuvvennu 1930 Kondupohjas. Sinikka Malmi on Helmi Malmin tytär. 
Opastundu.
Vuvvennu 1952 Sinikka Malmi piäzi opastumah tundiettuh Leningruadan teatran, muuzikan da kinematogruafien instituuttah. Hänenke yhtel kursal opastuttih moizet hyvin tundietut artistat kui Pauli Rinne, Pekka Mikšijev, Grigorii Godarev, Toivo Haimi, Villiam Hall, Viola Malmi, Jelena Kornilova da Erna Berg.
Ruado.
Opastundan loppiettuu vuvvennu 1957 Sinikka Malmi otettih ruadoh Karjalan Kanzallizeh teatrah. Hänen ezmäine rouli teatran laval oli Ol’eg Lebedevan mugah luajitus Tuattoloin nuorus -ozutelmas. Jefimčikan roulis Sinikka ozutti omua iččie nerokkahannu artistannu. 
Parahat Sinikka Malmin roulit oldih 1960-luvul. Net ozutelmat kuuluttih kanzallizeh repertuarah: Minna Kantan mugah luajitus Murdovarrastamine -ozutelmas häi ezitti Loviis Kristii, Teuvo Pakkalan mugah luajitus Tukkijovel-ozutelmas ezitti Annii. Myöhembi, 1970-luvun lopus samas Tukkijovel-ozutelmas Sinikka Mami ezitti jo Poro-Pirkon roulii. 
Sinikka Malmil oli äijy roulii komeedielois. Teatras ruadajes Sinikka Malmi ezityi lapsien ozutelmisgi da suarnois, net hätkekse jiädih mustoh kaččojile. 
Malmil oli kui piälimäzii, mugai sivurouliloi, joga hänen rouli oli lykykäs. 

Smolenskoin Jumaldoman kirikkö Anukses:
Smolenskoin Jumaldoman kirikkö Anukses on nostettu 1824-1830 vuozinnu klassitsizman tabah.
Olendu.
Kirikkö on Mariam-suarel Anuksenlinnas keskučas. Mariam-suari on läs 160 metrii piduhuttu da ei ole ni 50 metrii levevytty. Se on Anusjoven da Mägrienjoven yhtytändykohtal.
Histourii.
Se ku suarel kivikirikkyö enne oli puuhine kirikkö on sanottu vuvven 1646 kniigas. Sit kirikkö nostettih uvvessah da se rodih kivine. Arhiivas on säilynyh menoloin kirjutuskirju da luajittu kirjutus kirikön vuvven 1744-1749 nostatandumenolois. Mittuine se oli ulgonävöl ei tietä, on sanottu, ku sen suurus oli 18 x 7 syldy.
Vuvvennu 1819 Anuksenlinnan kirikköh kävyi molimahes tsuari Aleksandr I. Jo sih aigah kirikkö oli pahas kunnos. Tsuari sanoi andua 20 tuhattu rubl’ua uvven kirikön nostamizeh libo endizen kohendamizeh. Nostamah sidä ruvettih vuvvennu 1824. 
Nevvostovallan aigua kirikkö hätken aigua oli salvas. Kellojallat oli murendettu. Talois ezmäi oli kinoteatru, sit vuvves 1974 algajen muzei. Vuvvennu 1989 taloi annettih järilleh kiriköle, kudamua ruvettih kohendamah. 
Ulgonägö.
Smolenskoin Jumaldoman kirikkö on kivine kirikkö viijen kuupolanke, sit on syöndyperti da kellojallat. 
Ruado.
Smolenskoin Jumaldoman kirikkö on ruadai kirikkö. Sit alalleh pietäh sluužoi.

Patrovo:
Patrovo on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.

Petri:
Petri () on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
Rahvahan lugumiäry.
Vuvennu 1905 kyläs eli 92 hengie.

Pleški:
Pleški on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
Suveh kyläspäi on manasterin ruanivoloi.
Rahvahan lugumiäry.
Vuvvennu 1905 kyläs eli 36 hengie.

Pol’a:
Pol’a on kylä Karjalan tazavallas Karhumäin piiris Suurlahten kyläkunnas.
Se sijoiččou Polevskoje-järven liidehrannal.
Kyläs on arhitektuuran mustomerki – puukirikkö (XVIII vuozisuan keskiväli).

Purgino:
Purgino on kylä Karjalan tazavallas Karhumäin piiris Suurlahten kyläkunnas.

Must'oi:
Must’oi (lat. Vaccínium myrtíllus) on pieni marjutuhjoine kanabron kazvipereheh kuului. Sen marjat ollah sinimustua värii da ollah syödävät. Must’oin marjat da lehtet ollah tervehytty parandajat.
Ulgonägö.
Must’oin tuhjoine on 10-50 sentii korgevuttu. Pohjazes, semmite tundras, kazvai must’oin tuhjoine on kaikkiedah setämä senti. Lehtet kazvetah toine toizele peräh, jäičän muodohizet. Talvekse net pakutah. Kazvil on kiemur juuri, kudamas lähtöy äijy vezua. 
Kukindu.
Must’oi kukkiu oraskuul. Sen kukat ollah vihandanvalgiet, lähtietäh yksitellen. 
Käyttö.
Must’oin marjoi syvväh, keitetäh sit varen’n’ua, luajitah kiiselii, viinua. Pannah sidä piirualoin syväimekse. Talvekse sidä voibi kylmätä. 
Tervehyöle hyvä.
Must’oin marjois on vähä puunandimien kislottua. Niilöis on äijy A da B viitamiinua, margantsua, sežo C vitamiinua, magniedu da kal’tsiedu. Must’oi on hyvä silmile, se parandau nägyö. 

Juomoi:
Juomoi (lat. Vaccínium uliginósum) on pieni marjutuhjoine kanabron pereheheh kuului. Sen marjat ollah sinizet da syödävät. 
Ulgonägö.
Juomoil on oksakas tuhjoine, kudai on 30-50 sentii piduhuttu, toiči sen varzi kazvau muadu myöte. Must’ois juomoi eruou sil, ku sen varzi kovenou, rodieu puun jyttyzekse. Sil vie on valpahembi varzi. Magu nämmil marjoil sežo on eriluaduine. Juomoin mehu on valpahembi, must’oinhäi fiolietovoinruskei. Konzu keriät must’oidu marjan nahkale puututtuu jiähäh fiolietovoinsinizet tačmat. Kudamat pahoi lähtietäh. 
Juomoin lehtet ollah ei vähembi kolmie sentii piduličat, kovattavat da hoikat. Syzyzyl juomoin lehtet ruskotah da pakutah, marjat vie halloissah voijah olla pal’l’ahal tuhjozel. 
Juomoin kukkazet ollah pienet, viiziteräzet, muah painujat. Marjat ollah sinizet pyöryžät, harvah piduličat. Net ollah mehevät da syödävät. Marju on 1,2 sentii piduhuttu. 
Juomoin tuhjoine on hyvä pakkazii kestäi da voi eliä sada vuodessah. 
Käyttö.
Juomoin marjat ollah syödävät. Niidy syvväh vereksilleh, keitetäh niilöis varen’n’ua, luajitah mehuu da viinua. Juomoloih, niilöi varustajes, ližätäh toizii marjoi (must’oidu, buolua, garbaluo), kudamil on enämbäl tundui magu.
Tervehyöle hyvä.
Juomoin marjat da mehu on diettah kuului syömine. Se parandau ainehien suluandua rungas da alendau zuaharimiäriä. Marjat lujendetah verisuonii, ollah hyvät syömizensulatandale da sydämele. 

Vagoi:
Vagoi on (lat. Rúbus idáeus) on pieni tuhjoine, kudai kuuluu Rouzovien (Rosaceae) pereheh. Vagoil on ruskiet syödävät marjat. Vagoi kazvau kuadunuzien meččien kohtal, mečis, vičikkölöis, jogiloin rannoil. Sidä kazvatetah savusgi.
Ulgonägö.
Vagoi on talvekse lehtii kaimuaju pieni tuhjoine, kudamal on moni-igäzet juuret, kudamis lähtöy kazvamah muale vezua. Vagoin vezat ollah 1,5-2,5 metrii piduhuttu. 
Vagoin juuri on kiemur, puun jyttyine, monien sivujuurilöinke. Sen vezat kazvetah oigieh. Enzimäzen vuvven vezat ollah pehmiet, heinän jyttyöt, mehevät. Toizennu vuon net kovetah da roitah maksankarvazet. Jälles kukindua da niilöih marjoin kazvandan jälles net kuivetah, ga tossuvuon sit juures lähtöy uuttu vezua.
Vagoin lehtet ollah piduličat, kazvetah toine toizele peräh, piälepäi ollah muzavanvihandat, toine čura on valpas. 
Vagoin kukat ollah läs 1 senti piduhuttu. Keski-Ven’al vagoi kukkiu kezäkuus heinykuussah, toiči elokussahgi.
Marjat ollah ruskiet, vähäzel karvakkahat. Enimyölleh vagoin tuhjoh marjua rodieu tossuvuon.
Käyttö.
Vagoin marjua syvväh vereksilleh, niilöis keitetäh varen’n’ua, marmeladua, mehuu, viinua. Talvekse niidy voibi kylmätä. Vagoin lehtii kuivatah da keitetäh niilöis čuajuu.
Tervehyöle hyvä.
Vagoin marjat ollah hyvät tervehyöle. Rahvas syvväh niidy kylmändäh, net alendetah žuaruugi. 

Meččymandžoi:
Meččymandžoi (lat. Fragária) on monivuodehine heinykazvi, kudai kuuluu Rouzovien pereheh. Kazvau meččyaholoil, ei sagielois havvumečis, tuhjožikkolois, ojien rannoil, meččydorogoin reunoil. 
Ulgonägö.
Meččymandžoin tuhjoine on läs 30 sentii korgevuttu. Se kukkiu oraskuul-kezäkuul. Meččymandžoin kukkazet ollah valgiet. Marjat kypsetäh kezäkuul-heinykuul da ollah ruskiedu värii.
Käyttö.
Meččymandžois keitetäh varen’n'ua da käytetäh sidä tervehytty parandajes.
Tervehyöle hyvä.
Tervehytty parandajes käytetäh meččymandžoin marjoi da lehtii. Marjois on askorbiinukislottua, karotinua, vähäine B vitamiinua, dubil’noiduainehtu, ravvan, kal’tsien suolua, margantsua, vaskii, hromua. Lehtilöis on C vitamiinua, dubil’noidu ainehtu.
Verekset marjat ollah diettah kuului aineh. Marjois da lehtilöis luajittu juomine avvuttau vitamiinoin vähyös, tsingas, on hyvä kuzisistiemale. 

Kylläl karjalakse paista:
Kylläl karjalakse paista... on Valentina Libertsovan runokogomus, kudai piäzi ilmoih Periodika-julguamos.
Kniigan histourii.
Tämä kniigu voitti käzikirjutuksien kilvas da oli painettu Karjalan tazavallan b’udžietan varoil. Se kniigu piäzi ilmoih vuvven 2015 lopus.
Kniigan syväindö.
Kylläl karjalakse paista... -kniigas ollah kui Valentina Libertsovan kirjutetut runot, mugagi hänen kiännökset. Kiännetyt ollah Marina Tsvetajevan, Larisa Rubal’skajan, Valentin Berestovan runot.
Kaikkiedah kirjas on seiččie ozua – karjalazet, Karjal da karjalan kieli, vuvven ajat, oman kylän da karjalan luonnon suvaiččemine da kiännetyt runot.
Kniigas on 112 sivuu. Sen formuattu on 60x84/16.
Tädä kniigua juatah ilmai.
Linkit.
http://omamua.ru/issues/2016/noumeru_3/kaikes_rakkahembal_kirjutan_luonnos/
http://rkperiodika.ru/knigi/product/view/4/299

Kadai:
Kadai on () on ainosivihandu havvutuhjo, kudai kuuluu Kiparisoin () pereheh. Kazvau havvumečikkölöis, segamečikkölöis, kuadunuzien meččien kohtal, meččyaholoil, kazvoitunnuzien mägilöin rindehil, jogiloin rannoil, toiči luadiu tuhjožikot. 
Ulgonägö.
Kadai voi olla kolme metrii korgevuttu. Kukkiu oraskuul. Marjat (käbymarjat) kypsetäh tossuvuon sygyzyl.
Käyttö.
Kus kazvau kadajua, ilmu on äijiä puhtahembi. Kadajan marjoi käytetäh tervehytty parandajes. Niilöi käytetäh mavustehennu syömizien varustajes, semmite lihan da linduloinlihan varustajes. Survottuloi marjoi ližätäh soussih, liemeh, suolattuh kapustah, faršah. Kadajan puudu käytetäh karandišoin da käzikeppilöin luadijes. Kylis kadajas luajitah kylyvastoi. 
Tervehyöle hyvä.
Kadaimarjois luajittu juomine on hyvä tervehyöle, se on kustuvedäi da hyvä nahkua parandai. Kadajas luajittuu voidu käytetäh revmatizmah, nevralgieh, sivuloin kiviständäh. Juurii käytetäh keuhkoloin taudiloih. Oksilois keitetty juomine avvuttau allergies. 

Valentina Libertsova:
Valentina Libertsova on on karjalankieline kirjuttai da runoilii. Hänen kerdomuksii da runoloi alalleh painetah karjalankielizeh Oma Mua -lehteh. Nygöi häi eläy Petroskois da ruadau ven’an kielen da literatuuran opastajannu.
Naine vuvves 2006 algajen on Oma Mua -lehten alalline lugii da kirjuttai. Inehmine on Brendojavan nimen palkindon laureattu, kirjuttau runuo, prouzua, kirjutuksii lehtih, oučerkoi da literatuurukriitiekkua.
Rodivundu.
Valentina Vasiljevna Libertsova on rodivunnuh vuvvennu 1957 Anuksen piirin Mačarves. 
Kirjuttamah tartundu.
Ven’akse Valentina Vasiljevna kirjuttau jo ammui, karjalaksehäi algoi kirjuttua ei muga ammui. Kirjuttamah karjalakse händy potakoičči Marija Brendojeva, häi sanoi, ku pidäy kirjuttamah karjalakse. Mugai Valentina Libertsova libuigi kirjuttua karjalakse.

Skål:
Skål on istouriellizen rekonstruktsien kluubu, kudai oli perustettu vuvvennu 2006. 
Kluuban nimes.
Kluuban nimi tulou skandinaavizes skål-sanas, kudai ruočin kieles merkiččou mal’l’ua. 
Kluuban histourii.
Kluubu ”Skål” on perustettu vuvvennu 2006. Enzimäzinny kluubalazinnu oldih Julija Zaitseva, Dmitrii Pantelejev, Dmitrii Vorobjev. Enzimäzenny kluuban piälikönny oli moskovalaine Mihail Kožanov.
Yhteistiijot.
Histouriellizen rekonstruktsien Skål-kluuban rahvas ommeltah da luajitah moizii sobii da vehkehii, kudamii piettih viikingoin aigah (IX – XI vuozisuat) slaavilazet, Skandinaavien eläjät, korela-heimo da suomelazet. Rekonstruktorat ”kiännytetäh” heijän elaigua, vojennoidu kul’tuurua da neroloi.
Nygöi Skål-kluubas on läs 30 hengie, suurin vuitti heis eläy Petroskois. Ongi heijän keskes moskovalastu da piiterilästy, Mončegorskan da Segežan eläjiä. Äijät heis ollah kluubas sen perustamizen päiväs algajen. 
Linkit.
https://vk.com/kirskal

Počinbuolu:
Počinbuolu (lat. Arctostáphylos úva-úrsi) on tuhjo, kudai kuuluu kanabron (Ericaceae) pereheh. Kazvau Ven’an Jevrouppuozas, Siberis, Loittozes Päivännouzus. Kazvai havvu- da lehtimečis, avvonazil hiekku- da kivikohtil, palateksil da kuadunuzien meččien kohtal kazvau tukkunah.
Ulgonägö.
Počinbuolu nägemäl on ku buolu. Sen varvat vai ollah lyhembät da marjan sydämes on luuhut. Se on ainosvihandu tuhjo, sen varzi kazvau muadu myöte da voi olla kaksi metrii. Počinbuolu kukkiu oraskuul. Marjat kypsetäh heinykuul-syvyskuul. Marjat ollah kuivaččimet, ei ole mehty niilöis. 
Käyttö.
Počinbuolua käytetäh mujuttamizes da tervehytty parandajes. Karjalazet počinbuolan kuoreh mujutettih langua, jupkan loimii, sit net roittih muzavansinizet. Niilöin marjoi syvväh mečästyslinnut. 
Tervehyöle hyvä.
Lehtilöis keitettyy juomistu juvvah kuzipuzurin taudiloih. Lehtilöi da varzii otetah keviäl enne kukindua libo sygyzyl, konzu jo marjat ollah kogonah kypsät. Niidy sit kuivatah. 

Rauduheiny:
Rauduheiny (lat. Achilléa millefólium, ven. тысячелистник обыкновенный) on monivuodehine heinykazvi, Astroin (Asteraceae) pereheh kuului. Ven’al kazvau läs kaikkiel, paiči Siberin pohjazii piirilöi da Loittostu Päiväzennouzuu. Kazvau niittylöil, mečäs, tuhjožikkolois. 
Ulgonägö.
Rauduheinän varzi on oigei da voi olla 120 sentii korgevuttu. Rauduheinän juuri on levii da sangei, monien hoikkazien juuriloinke, muanalazien vezoinke. Rauduheiny kukkiu kezäkuus algajen ligakuussah. Sen kukat ollah pienet valgiet libo rouzovoit, kazvetah tukkunah. Rauduheinän andimet kypsetäh heinykuul-syvyskuul.
Käyttö.
Rauduheiniä käytetäh tervehytty parandajes, mavustehennu, metty andajannu da dekoratiivizennu kazvinnu. Mavusteheh niškoi otetah kazvin lehtii da kukkazii, ei oteta vartu. Kuivattuu pilkottu kazvii käytetäh viinua luadijes, pastoksis, ližätäh sidä kazvi- da kartohkurokkah, razvazih da kazvisyömizih, gul’ašših, soussih. Yhtelläh rauduheiniä mavustehennu käytettäjes pidäy olla tarkannu, pidäy tiediä miäry. Kerras liigu käytändy ei ole hyvä tervehyöle. 
Tervehyöle hyvä.
Tervehytty parandajes käytetäh rauduheinän lehtii da kukkazii. Rauduheiny on verdy azettai. Sidä juvvah vačantaudiloih, kuzisistieman taudiloih. Rahvas käytetäh sidä unirohtonnu.

Varčoi:
Varčoi (lat. Rúmex, livvikse vie barčoi libo suoluheiny) on monivuodehine kazvi, kudai kuuluu Greččupereheh (Polygonaceae).
Ulgonägö.
Varčoin kukat ollah pienet. Varčoi kukkiu oraskuul-heinykuul. Sen andimet ollah pienet, net roitah kezäkuus-heinykuus.
Leviendy.
Varčoi ei ole čirčy kazvi, se kazvau läs kaikkiel, kaikis mualois da manderis. SE kazvau meččyaholoil, niittylöil, ojien rannoil, jogiloin, ojazien da järvilöin rannoil, suoloilluo. 
Käyttö.
Erähii varčoin lajiloi käytetäh kazvoksennu da tervehytty parandajannu. Varčoidu käytetäh mujutandas. Sen lehtet ollah hyvä syömine poččiloile, hanhiloile, kanoile da krouliekoile. 

Pedäi:
Pedäi (lat. Pínus sylvéstris) on ainosvihandu puu, kudai kuuluu Pedäipereheh (Pinaceae). Luonnos pedäi kazvau Jevroupas da Aazies.
Ulgonägö.
Pedäi voi olla 40 metrii korgevuttu. Sen rungo voi olla 0,5-1,2 metrii levevytty. Kaikis suurimat puut kazvetah Itämeren suvirannikol, net ollah 45-50 metrii korgevuot. Pedäi kukkiu kezäkuul, sen andimet kypsetäh tossu libo kolmandennu vuon.
Käyttö.
Pedäjiä käytetäh rakendamizes. Valutetah sit tervua da d’oktii. Pedäi on hyvä tervehyöle. Lehtenkandazis luajittuu juomistu juvvah rygimizeh da bronhoin taudiloih. Lehtenkandazii otetah talvel libo kevättalvel da kuivatah niilöi. Pedäjän havus da käbylöis luajitah pedäjän voidu, kudai on kibuu da spazmoin vastah, käytetäh sidä maksankivitaudiloih. Pedäjän voidu vie käytetäh ingal’atsieloin luadijes. Pedäjän havus luajitah pedäiekstraktu, kudamua käytetäh rungua pestes ihon hyväkse. 

Pelvas:
Pelvas (lat. Línum usitatíssimum) on yksivuodehine heinykazvi, kudai kuuluu Pelvaspereheh (Linaceae). 
Roindualoveh.
Pelvahan roindualovehennu pietäh Välimeren rannikon, Indien da Kitain mägižikköalovehii. Ven’ale pelvas tuodih Aaziespäi. 
Ulgonägö.
Pelvas kazvau puolitostu metrissäh. Sen varzi on oigei, pystöi kazvaju, hoikku. Se kukkiu kezäkuul-elokuul. Pelvahan kukkazet ollah sinisty värii. Sen siemenet kypsetäh heinykuul-elokuul. 
Kylvändy.
Pelvastu kylvetäh siemenil 1,5-2 sentii syvevyöle muah, puaksuttavah, vagoloin välit ollah 7,5 sentii. 
Pelvahan ruandu.
Pelvahan kazvatandu da ruandu ollah ammuzet ruavot. Karjalazetgi ruattih pelvastu, se oli naizien ruado. Vuozisuan XIX aigua Anuksen gubernien korgiedu luaduu pelvastu viettih Ven’ale da ulgomuale. Vuozisuan XX keskipuoles Anuksen guberniespäi viettih Piiterih 15-20 tuhattu puudua pelvastu, siepäi sidä viettih ielleh Anglieh, Gollandieh, Frantsieh, Suomeh.
Käyttö.
Pelvahas luajitah kangastu. Enne karjalazet pelvaskangahas luajittih miehien da naizien paidoi, ferezilöi, vyölöi, peredniekkoi, paikkoi, magavosobii, pyhkimii da käzipaikkoi. Liinulangas kuvottih verkuo, luajittih nuorua da ruadosobua. Pelvas pädi purjehvenehien parussoih niškoi. Tänäpäigi pelvaskangahas ommellah äijän sobua.
Pelvahan siemenis luajitah voidu. Sidä käytetäh syömizien varustajes, yhtelläh enne kaikkie pelvasvoi pidäy tehnizih tarkoituksih. Sit luajitah luakkua, oliifua, mujuu, vetty kestäjii kangahii da klejonkoi. Pelvasvoi on hyvä poltateksien lieččijes da ihole. 
Pelvassiemenii käytetäh tervehytty parandajes, se pädöy vaččutaudiloih da syömistorven tuadiloih. Pelvasvoidu käytetäh kui vaččua notkendai da kuzivedäi.
Pelvahan aiganot ollah hyvä syömine maiduo andajile žiivatoile. 

Pihl'ai:
Pihl’ai (lat. Sórbus aucupária) on puu, kudai kuuluu Rouzovien (Rosaceae) pereheh. Pihl’ai kazvau äijis kohtis, sen marjat ollah hyvin nägyjät – ruskiet. Net ei pakuta syvystalvessah, toiči talvelgi vie ollah puus.
Ulgonägö.
Pihl’ai on talvekse lehtii langeilii puu, kudai voi kazvua 20 metrissäh. Kukkiu oraskuul-kezäkuul. Pihl’uan kukkazet ollah valgiet. Marjat kypsetäh elokuul-syvyskuul. 
Leviendy.
Kazvau läs kaikes Jevroupas, Ezi-Aazies, Kavkuazal. Ven’al pihl’ai kazvau Jevrouppuozas, Urualal, Pohjas-Kavkuazal. Se suvaiččou havvu- da segameččii, meččyaholoi veččikkölöin keskes. 
Käyttö.
Pihl’uan marjois on äijy C vitamiinua da karotinua. Marjois keitettyy čuajuu juvvah vitamiinoin vähyön profilaktiekkah. Kuivattu pihl’uan marju kuuluu heinykogomuksis, kudamii tarvitah vitamiinoin vähyös. Hyvä siroppu vitamiinoin vähyöh voibi luadie vereksis marjoisgi. Pihl’uan marjoi käytetäh vägevien viinoin luadijes. Luajitah niilöis n’amuloi, marmeluadua, varen’n’ua, povidlua. Pihl’uan puus luajitah pertilomuloi, čomnduksii da takardusvehkehii.

Neiskelloine:
Neiskelloine (lat. Convallária majális, ven. Ландыш майский) on kukkii heinykazvi, kudai kazvau Pohjazen muanpuoliškos. 
Ulgonägö.
Neiskelloine on monivuodehine heinykazvi, kudai voi kazvua 30 sentissäh. Kukkiu oraskuul-kezäkuul, sen andimet kypsetäh kezäkuul-heinykuul. Neiskellozen kukkazet ollah valgiet.
Leviendy.
Kazvau Ven’an Jevrouppuozas, paiči koillisalovehii, Krimal, Kavkuazal, Amuran alovehil, Sahalinal da Kuriloil. Neiskelloine kazvau lehti- da havvumečis, segamečis, mečän aholoil da niittylöil. Hyvin kazvau jogiloin rannoil. 
Käyttö.
Neiskellostu käytetäh lieččijes. Se on hyvä syväintaudiloih da sappitaudiloih. Neiskellostu istutetah saduloih kui hyvä čomendus. Käytetäh sidä duuhuloin luadijes. 
Akkiloičendu.
Karjalas neiskelloine on pandu Karjalan Ruskieh kniigah. 

Rečka:
Rečka on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.

Sennaja Guba:
Sennaja Guba on kylä Karjalan tazavallas Karhumäin piiris Suurlahten kyläkunnas.
Se sijaiččou suarel Oniegujärven pohjasozas.
Rahvahan lugumiäry.
Vuvvennu 1959 kyläs eli 117 hengie, vuvvennu 1989 – 64 hengie.

Spirovka:
Spirovka on kylä Karjalan tazavallas Karhumäin piiris Suurlahten kyläkunnas.
Se sijoiččou Putkozero-järven lounasrannal.

Tambitsi:
Tambitsi () on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
Enzimäzen kerran poselenii muanittih piscovois kirjas vuvvennu 1563.
Kyläs on arhitektuuran mustomerki – puučasounu () (XVIII vuozisada).
Rahvahan lugumiäry.
Vuvvennu 1905 kyläs eli 309 hengie.

Tel’atnikovo:
Tel’atnikovo on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
Vuvvennu 2008 kyläs rakendettih puukirikkö.

Kondupohjan muzei:
Kondupohjan muzei on Kondupohjan piirin muzei.
Histourii.
Kondupohjan muzei oli perustettu 28. kezäkuudu vuvvennu 1984. 
Yhteistiijot.
Kondupohjan muzei kerdou da ozuttau Kondupohjan piirin histouriedu. Muzeis ollah kui alallizet, mugai väliaigazet ozuttelut. 
Kaikkiedah Kondupohjan piirin muzeis on läs 2 000 eksponuattua. 
Muzein ozutteluzualat.
Muzeis on kolme ozutteluzualuu alallizien ozutteluinke.
Yksi alallizis ozuttelulois on ”Kui seppy Ilmoilline sulhaizikse kävyi”. Tämä ozuttelu on interaktiivine, sie suau kuulta ”iändy” da kaččuo videoloi. Iče ozuttelu kerdou lyydiläzien histouries, heijän eloksen tavois da perindölöis. Zualas ollah eriluaduzet brujat, ruadovehkehet, kalan pyvvändynevvot, kodivehkehet, kuožalit, astiet, da kai regi da aidu. On muzeis syömizien retseptukniigoi, sinne on kerätty lyydiläzis kirjutettuu ainehistuo. Täs zualas suau nähtä fotokuvua – vahnua da uuttu, kuduat ozutetah lyydiläzien nygösty da ennevahnastu elaigua. Kuvis suau nähtä lyydiläzien svuad’boigi.
Toine muzein zualu on ”Oniegantagazen piirin metallu da kivi”. Tämä ozuttelu ruadau vuvves 2009 da ozuttau Kondupohjan piirin metalluvehkehii. Niilöin joukos ollah puuškien jadrat, kello, huuhmar da petkel, vaskikopeikoin keräilemy da muudu rauduvehkehty.
Sie on ozutettavannu Belogorskoin mruamoru. Se on valgei da sit mruamoras luajittih kolonnua da suveniirua, kudamii sežo suau nähtä Kondupohjan muzeis. Erähät niilöis ollah luajittu XX-vuozisuan lopus.
Muzein kolmandes zualas on Kondupohjan vezistansien da sel’l’ulouzu- da bumuagukombinuatan ”histourien vuitti”. Sie ei ole äijiä ozutteluezinehty Suuren Ižänmuallizen voinan periä. Yhtelläh siegi suau nähtä mieldykiinnittäjiä eksponuattua – 1940-luvun andilahan ruutat, čuajut gaziettukul’azes, sobien pezomuilu da fotoapparuattu. Paiči sidä muzeis on äijy vahnua dokumentua, fotokuvua, gaziettua da muudu vehkehty.
Faktat.
Muzein huolenpivos on Uspenskoi kirikkö.
Adressi.
Proletarskaja piha,13, Kondupohju, Karjalan tazavaldu, Ven'a, 186225.
tel. 8 (814) 514-22-96

Terehovo:
Terehovo on kylä Karjalan tazavallas Karhumäin piiris Suurlahten kyläkunnas.
Se sijoiččou Kosmojärven suvirannal.

Tipinitsi:
Tipinitsi () on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas.
Kyläs on histourien mustomerkit:
Rahvahienvälizen voinan aigah tapettuloin saldattoin kalmu
Časounu (XIX vuozisada) ().
Rahvahan lugumiäry.
Vuvvennu 1905 kyläs eli 335 hengie.

Uzkije:
Uzkije on kylä Karjalan tazavallas Karhumäin piiris Suurlahten kyläkunnas.
Se sijoiččou Kosmojärven päivännouzurannal.
Kyläs on histourien mustomerki – Kosman da Damianan puučasounu (vuozi läs 1720).

Šilt’a:
Šilt’a () on kylä Karjalan tazavallas Karhumäin piiris Suurlahten kyläkunnas.
Se sijoiččou Putkozerka-joven rannal.

Štšepino:
Štšepino () on kylä Karjalan tazavallas Karhumäin piiris Suurlahten kyläkunnas.
Se sijoiččou suarel Oniegujärven pohjasozas.
XX vuozisuan arhitektuuran mustomerki – Štšepinan taloi – Štšepinospäi viettih Kižin muzeih.

Jamka:
Jamka on kylä Karjalan tazavallas Karhumäin piiris Suurlahten kyläkunnas.
Se sijoiččou Kižin suarel Oniegujärven pohjasozas.

Jandomjärvi:
Jandomjärvi () on kylä Karjalan tazavallas Karhumäin piiris Suurlahten kyläkunnas.
Se sijoiččou Oniegujärven pohjasozas Jandomjärven rannal.
Enzimäzen kerran poselenii muanittih piscovois kirjas vuvvennu 1563.
Rahvahan lugumiäry.
Vuvvennu 1905 kyläs eli 221 hengie.

Vička:
Vička on pos’olku Karjalan tazavallas Karhumäin piiris. Se kuuluu Karhumäin linnukundah.
Se sijoiččou lähäl Karhumägie.

Perälahti:
Perälahti () on stansii da eländykohtu Karjalan tazavallas Karhumäin piiris. Se kuuluu Karhumäin linnukundah.
Se sijoiččou Oniegujärven koillisozas lähäl Karhumägie.
Rahvahan lugumiäry.
Vuvvennu 1905 tiä eli 89 hengie.

Ahvenlambi:
Ahvenlambi on pos’olku Karjalan tazavallas Karhumäin piiris Puadanen kyläkunnas.
Se sijoiččou samannimizen järven rannal. 

Peiboi:
Peiboi (lat. Fringílla coélebs) on meččylindu, kudamua Karjalas on enämbi toizii linduloi. Karjalan suves yhtele neliökilometrile meččymuadu pezoittuu läs 80 puarua tädä linduu. 
Leviendy.
Peiboidu on eri mečis, se ei suvaiče vai nuordu, vaste vai vezoile työndynytty meččiä leikattuloin meččien kohtal. Peiboidu on myös linnan puustolois. Karjalas sidä on kaikkiel, pohjazembis piirilöis vaiku vähembi.
Peiboi on muuttolindu. Suvi-Karjalah enzimäzet peiboit tullah sulakuun allus- sulakuun keskipuoles. Pohjazih piirilöih tullah sulakuun loppussah-oraskuun algussah. Enzimäzikse ainos tullah ižäčyt. 
Ulgonägö.
Peiboi on kirjavu. Ižäčyn alapuoli da šokat ollah muzavanmaksankarvazet, piä da n’okku ollah taivahankarvazenharmuat, očas peiboil on mustu tačmu. Selgy on ruspakko-maksankarvaine, hännän alapuoli – vihandettavu. Siives olgupiän kohtas on suuri valgei tačmu. Emäččylöin väri on enämbäl harmuan-muzavanruskei. Peiboil on kuului, viheldäi da omaluaduine iäni.
Pezoitundu.
Peiboit luajitah pezät kaikkih puuloih, paiči huabua. Toiči luajitah tuhjoloihgi: kadajah da buzinah. Pezät ollah 1-18 metrin korgevuol, enimyölleh 3-5 metrin korgevuol. 
Havvondu.
Emä haudou 4-6 jäiččiä. Sil havvondah da poigazien syötändäh pezäs menöy 12-13 päiviä. Peiboit havvotah poigazii vaiku kerran kezäs.
Muutandu.
Peiboit ruvetah lähtiemäh lämmih mualoih jo elokuun lopus-syvyskuun allus. 
Literatuuru.
В.Б. Зимин, Э.В. Ивантер. Птицы. Петрозаводск, 2002

Kodičiučoi:
Kodičiučoi (, ) kuuluu čiuččoloin pereheh. Se on talvilindu da hyvin tundiettu kaikkiel. Kodičiučoi eläy ristikanzan kodiloi lähäl. Karjalan suves kodičiučoit toiči eletäh linnoin da kylien ulgopuolel, pohjazeshäi ei pezoituta niilöis vouse.
Pezoitundu.
Kodičiučoin eländy rippuu ristikanzas. Kodičiučoit pezoitutah taloloih da rakenduksis, kudamis eläy libo ei elä nikedä. Luajitah niilöi ragoloih libo pöntölöihgi. Peziä luajitah ižä da emä. Luajittuu peziä čiučoit käytetäh monien vuozien aigah. Talvel muatah niilöis, keviäl vaiku vaihtetah levitekset sit.
Havvondu.
Karjalas kodičiučoit havvotah poigazii kaksi kerdua kezäs. Havvondu algavuu sulakuun lopus-oraskuun allus, kezäl algavuu kezäkuun toizel puoliškol-heinykuul. 
Syöndy.
Nämä linnut syvväh syömizen jiännöksii. Vaiku pezoitutandan aigah net syötetäh poigazii böbökil.
Literatuuru.
В.Б. Зимин, Э.В. Ивантер. Птицы. Петрозаводск, 2002

Peldočiučoi:
Peldočiučoi (lat. Passer montanus L., ven. полевой воробей) kuuluu čiuččoloin pereheh. 
Lugu Karjalas.
Peldočiučoin lugu verratunnu kodičiučoin luguh on äijiä pienembi Karjalas. Yhtelläh sidä on kaikkiel tazavallas. 
Ulgonägö.
Peldočiučoi kodičiučois eruou, ku sil piäs on yksivärine maksankarvaine hattu. Kodičiučoilhäi očču da piämal’l’ušku ollah harmuattavat, tagaraivo on maksankarvaine. Peldočiučoil siives on kaksi vaplastu junuo, kodičiučoil on vaiku yksi.
Pezoitundu.
Kui kodičiučoi peldočiučoi haudou poigazii kaksi kerdua kezäs. 
Muutandu.
Peldočiučoi on talvilindu. Yhtelläh ligakuul-kylmykuul yhtelläh net lähtietäh Karjalan päivänlaskun da lounahanpuoleh suuril parviloil.
Literatuuru.
В.Б. Зимин, Э.В. Ивантер. Птицы. Петрозаводск, 2002

Kottaraine:
Kottaraine (lat. Sturnus vulgaris L.) kuuluu kottarazien pereheh. Karjalas tädä linduu on kaikkiel. 
Ulgonägö.
Kottaraine on pieni lindu, 18,7-21,2 piduhuttu, sen paino on 75 grammua. Kottarazen aglu on lyhyt, n’okku pitky, tervävy da alhapäi painui, havvonduaigah se on keldaine, toizel aogua – mustu. Kottarazen väri on mustu. 
Muutandu.
Kottaraine on muuttolindu. Keviäl Karjalah se tulou jo 21. kevätkuudu, ga enimyölleh sulakuun enzimäzinny päivinny. Enzimäzikse kottarazet tullah Suvi-Karjalah. Ižäčyt tulduu ruvetah kaččomah da hoidamah pöntölöi, vietäh niilöispäi mullozien pezien jiännöksii da čiuččoloin talvipezii.Karjalan kottarazien talven vietändykohtat ollah Velikobrituanies da Pohjazen meren rannikol. 
Pezoitundu.
Karjalas kottarazet pezoitutah enimyölleh pöntölöih, kudamii äijin pannah rahvas. Konzu pöntälöi ei ole, luajitah pezii levoloin kon’kulavvoin alle. Toiči pezoitutah meččih, kudamat ollah linnoin da kylien, niittylöin da peldoloin lähäl.
Havvondu.
Kottaraine rubieu haudomah poigazii sulakuun lopus-oraskuun allus, haudou se vaiku kerran kezäs. Poigazet lähtietäh pezäspäi oraskuun lopus-kezäkuun allus.
Literatuuru.
В.Б. Зимин, Э.В. Ивантер. Птицы. Петрозаводск, 2002

Valgei päistärikki:
Valgei päistärikki (, ) kuuluu päistärikkilöin pereheh. Se on muuttolindu. Karjalas sidä on kaikkiel da äijy. 
Ulgonägö.
Valgei päistärikki on pieni linduine. Sil on hoikku, piduličču rungu. Piä on kaidu, n’okku – hoikku, terävy da oigei. Siivet ollah pitkättävät, hoikat. Linnul ollah pitkät kynnet. Tädä linduu tunnet terväh, astujes se puaksuh kumardeleh da lekuttau händiä. Valgien päistäräkin väri on enimyölleh valgei, harmai da mustu. Piä on valgei da mustu. Selgy on harmai, rinnas on suuri mustu tačmu, vačču on valgei.
Leviendy.
Karjalas valgiedu päistärikkii on enämbi vezistölöin rannikkoloil. Pezoitundan aigah se voi eliä kuadunuzien meččien kohtal, ojazilluo. Toiči eläy meččykylis da linnoisgi.
Muutandu.
Suvi-Karjalah nämä linnut tullah aijoi, sulakuun enzimäzinny päivinny libo sulakuun keskipuoles. Pohjazeh tullah vaiku sulakuun lopus-oraskuun allus.
Pezoitundu.
Luadimah peziä nämä linnut ruvetah aijoi da kezäs ehtitäh kaksi kerdua hauduo paigazii. Enzimäine havvondu algavuu oraskuun puolivälis, toine – kezäkuun lopus-heinykuun allus. Linnut luajitah peziä kivilöin alle, kallivoloin ragoloih, puuloin juurih, toiči kololoih. Kylis da linnos luajitah pezii levoloin alle, ikkunoin naličniekoin tuakse, halgoloih.
Karjalaine siän ennustus.
Kuu kiurus kezäh, puoĺi kuudu peibozes, päistärikis ei ni päiviä.
Literatuuru.
В.Б. Зимин, Э.В. Ивантер. Птицы. Петрозаводск, 2002

Korbivaroi:
Korbivaroi (lat. Corvus corax L., ven. ворон) kuuluu varoloin pereheh. Eläy tundran alovehis mägimeččissäh. Karjalas korbivaroidu on kaikkiel. Se on talvilindu.
Leviendy.
Hos korbivaroidu on kaikkiel Karjalas, yhtelläh sanuo, ku sen lugu on ylen suuri Karjalas ei sua. Ezimerkikse, Kivačun rauhoitetul alovehel, kus korbivaroih niškoi ollah parahat eländyolot, 36 neliökilometril muadu pezoittuu kaikkiedah viizi puarua tädä linduu. Karjalas korbivaroidu on Vienanmeren rannikol da suariloil, mečis, järvilöin da jogiloin rannoil, kuattulois mečis, peldoloil, talvel – linnoisgi. 
Ulgonägö.
Korbivaroin väri on mustu. Varoloin perehen lindulois se on suurin, se painau 1,5 kilossah. Sil on suuri, korgei da terävy n’okku.
Pezoitundu.
Tuhukuul korbivaroil algavuu pezoitundu. Tämän kuun puolivälis linnul on kiimuaigu. On tietty, ku korbivaroi luadiu puaran vaiku kerran. Puaran pezoitundualovehet ollah samat, yhty samua peziä net käytetäh monien vuozien aigah. Korbivaroi luadiu pezän kallivoloin ragoloih libo puuh. 
Havvondu.
Karjalas korbivaroi enne toizii linduloi rubieu haudomah poigazii, vie kevätkuun toizel puoliškol-sulakuun allus. Se haudou 3-7 jäiččiä, enimyölleh 4-6. Sygyzyssäh poigoveh ei levie. 
Syöndy.
Korbivaroi ei ole čirču lindy, se syöy kazvi- da elättisyömisty. Äijy korbivaroidu suau nähtä kuadopaikoil, zvierisouhozoin lähäl. Syvväh net jyrzijöi, linduloin jäiččii da poigazii, šižiliuhkuloi, kaloi, böbökkii. Kazvisyömizis syvväh vil’l’oin siemenii da marjoi. 
Literatuuru.
В.Б. Зимин, Э.В. Ивантер. Птицы. Петрозаводск, 2002

Harakku:
Harakku () kuuluu varoloin pereheh. Karjalas harakkua on kaikkiel. Harakku on talvilindu.
Ulgonägö.
Harakku on mustu-valgiedu värii, sil on pitky händy, sendäh tuta tädä linduu on helpo. 
Pezoitundu.
Karjalas harakan pezoitundukohtat ollah kylien da meččykylien lähäl, kus net eletäh ymbäri vuvven. Harakku rubieu luadimah peziä sulakuul. Se luadiu net puuloih da net ollah kerän muodozet. Niilöin piäl ainos on levo, katettu kuivis oksis.
Havvondu.
Harakku haudou 4-8 jäiččiä. Oraskuun puolivälis rodivutah poigazet da 22-24 päivän mendyy net lähtietäh iäre pezäspäi. 
Syöndy.
Harakku, kui toizet varaloin pereheh kuulujat, syöy kaikkie. 
Arbaitus.
Kerä keskel, keriččimet tagan. (harakku)
Literatuuru.
В.Б. Зимин, Э.В. Ивантер. Птицы. Петрозаводск, 2002

Kägöi:
Kägöi (lat. Cuculus canorus L., ven. кукушка обыкновенная) kuuluu kägölöin pereheh. Karjalas eläy kaikkiel. On muuttolindu. 
Ulgonägö.
Sen piduhus on 32-34 sentii, paino – 80-190 grammua. Ižäčyl rungan alapuoli da piä on muzavan harmuadu värii, kaglu sežo on harmai, ga valpahembi, tuhkanharmuadu värii. Rindu on valgei mustien junozienke. Emäččy voi olla ruspakko ylähänpäi da valgei alahanpäi, molemmbis puolis mustien junozienke.
Muutandu.
Kägöi on muuttolindu. Karjalah kägöi tulou keviäl, oraskuun enzimäzel puoliškol. Pohjazeh se tulou möyhembä – oraskuun lopus- kezäkuun allus. 
Leviendy.
Kägöi eläy eri luaduu mečis da kuattuloin meččien kohtal.
Kiimuaigu.
Kägöil kiimuaigu on keviäl da kezän allus. Kägöi ei luaji puaru vaiku kerran.
Pezoitundu da havvondu.
Kägöi ei luaji peziä. Sen poigazien kazvattajinnu Karjalas puaksuh ollah čiuččoloin pereheh kuulujat linnut. Kägöin poigazet rodivutah terväh, 11,5 päivän peräs. 
Syöndy.
Kägöi syöy kazvisyömisty, böbökkiä da liipoilindustu, madostu.
Literatuuru.
В.Б. Зимин, Э.В. Ивантер. Птицы. Петрозаводск, 2002

Kyyhköi:
Kyyhköi (, +) kuuluu kyyhkölöin pereheh. Kyyhköidy on joga Karjalan linnas da suures kyläs. Linnoin da kylien ulgopuolel sidä ei ole. Kyyhköi on talvilindu.
Ulgonägö.
Kyyhköi on 29-36 sentii piduhuttu, sen paino on 265-380 grammua. Kyyhköin piä, kaglu da rindu ollah tuhkan harmuansinize vihandan, keldazettavan libo purpurnoin metalluläpetyksenke kaglas da rinnas. 
Pezoitundu.
Kyyhköi eländytaba on kiini ristikanzas. Kyyhköi luadiu pezän kodiloin vuiškoile, levoloin alle, silloin alle. Ruveta luadimah peziä kyyhköi voi joga aigua. Talvikuul da tuhukuul suau löydiä kyyhköin peziä jäiččienke. Yhtelläh enimyölleh nämä linnut havvotah poigazii keviän da kezän aigua. Erähät puarat voijah kazvattua vuvves 4-5 eri poigovehtu.
Syöndy.
Kyyhköi syöy kaikenmoizien syömizien jiännöksii. 
Literatuuru.
В.Б. Зимин, Э.В. Ивантер. Птицы. Петрозаводск, 2002

Venginvuaru:
Venginvuaru () on kylä Karjalan tazavallas Karhumäin piiris Puadanen kyläkunnas.
Se sijoiččou Volomajoven rannal.

Jouhivuaru:
Jouhivuaru () on pos’olku Karjalan tazavallas Karhumäin piiris Puadanen kyläkunnas.
Se sijoiččou Seesjärven suvirannal.
Rahvahan lugumiäry.
Vuvvennu 1905 tiä eli 219 hengie.

Voijärvi:
Voijärvi () on kylä Karjalan tazavallas Karhumäin piiris Puadanen kyläkunnas.
Se sijoiččou samannimizen järven pohjasrannal.

Pogostu:
Pogostu on kylä Karjalan tazavallas Karhumäin piiris Puadanen kyläkunnas.
Se sijoiččou Seesjärven päivänlaskurannal.
Kyläs on puukirikkö ().

Selgi:
Selgi libo Sellinkylä () on kylä Karjalan tazavallas Karhumäin piiris Puadanen kyläkunnas.
Se sijoiččou Sellinjärven liidehrannal.
Kyläs on Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin velleskalmu.

Karjalan tazavallan kanzalline arhiivu:
Karjalan tazavallan kanzalline arhiivu Karjalan tazavallan on valdivolline kaz'onnoi laitos, kudai säilyttäy Karjalan histourien dokumentoi XVIII vuozisuan allus nygyaigah sah.
Histourii.
Vuvvennu 1918 Anuksen opastanduozastoh oli perustettu arhiivoin ozasto. Gubernien arhiivnoifondan ohjuajannu vuvvennu 1919 oli pandu A.F. Kirikov.
Vuvvennu 1922 oli perustettu Karjalan alovehn arhiivub'uro. Sen johtajannu oli pandu A.F. Nuorteva.
Vuvvennu 1924, 18. kezäkuudu oli avattu Keskiarhiivub'uro. Sen enzimäzennu johtajannu oli N.V. Hrisanfov.
Vuvvennu 1925 Arhiivan nimi muutettih Keskiarhiivan haldivokse.
Vuvvennu 1939 Arhiivan nimi muutettih Karjalan Avtonoumzen Nevvostotazavallan Valdivollizen keskiarhiivakse.
Vuozinnu 1941-1956 arhiivu oli Karjalas-Suomelazen sosialistizen nevvostotazavallan Valdivollizen keskiarhiivannu.
Vuozinnu 1949-1955 Arhiivan johtajannu oli D.Z. Gendelev. 
Vuvvennu 1963 Arhiivah liitettih Karjalan Nevvostotazavallan fotodokumentoin arhiivu.
Vuvvennu 1998 Arhiivu sai kanzalline-stuatuksen da sen nimi muutettih Karjalan tazavallan Kanzallizekse arhiivakse.
Vuvvennu 2007 Arhiivah liitettih Uvven histourien Karjalan valdivolline arhiivu.
Yhteistiijot.
Nygöi arhiivas on 7317 fondua da 1 980 760 säilyttämisyksikkyö.
Arhiivan johtajannu on Žarinova Ol'ga Mihailovna.
Arhiivas ruatah 116 ristikanzua.
Adressi.
185610, Karjalan tazavaldu, Petroskoi, Kuibiševan piha, 6A.
Tel. (8142) 78-52-16, 78-45-54, 78-05-19
Arhiivu ruadau argipäivinny 9.00-17.00.
Linkit.
http://www.rkna.ru/
http://gov.karelia.ru/Power/Archives/natsarch.html

Särgijärvi:
Särgijärvi () on kylä Karjalan tazavallas Karhumäin piiris Puadanen kyläkunnas.
Se sijoiččou samannimizen järven liidehrannal.
Rahvahan lugumiäry.
Vuvvennu 1905 kyläs eli 201 hengie.

Termua:
Termua () on kylä Karjalan tazavallas Karhumäin piiris Puadanen kyläkunnas.
Se sijoiččou Seesjärven lahten rannal.
Kyläs on XIX vuozisuan puučasounu ().

Šalgovuaru:
Šalgovuaru () on pos’olku Karjalan tazavallas Karhumäin piiris Puadanen kyläkunnas.
Se perustettih vuvvennu 1953 mečänruadajien pos’olkannu.
Se sijoiččou Syjäjärven, Kuivujärven da Tuhkojärven välis.
Infrastruktuuru.
Pos’olkas on 2 laukkua, škola da lapsienpäivykodi, feršalipunktu, kul’tuurutaloi, poštu, stadion (nygöi se on pahas kunnos). Pos’olkas ei ole keskivezibutkie. 
Enzimäi pos’olku oli tarkoitettu mečänruadajile, ka myöhembäh rakendettih avtokohendusmasterskoit, sähköstansii, meččyruadokeskus. Nygöi pos’olkas ei ole meččyruaduo da sähköstansii ei rua.

Šalgovuaru (kylä):
Šalgovuaru () on kylä Karjalan tazavallas Karhumäin piiris Puadanen kyläkunnas.
Se sijoiččou lähäl Syjäjärvie.

Jukkolahti:
Jukkolahti () on kylä Karjalan tazavallas Karhumäin piiris Puadanen kyläkunnas.
Se sijoiččou Voijärven suvirannan lahtel.
Kylä muanittih enzimäzen kerran kirjudokumentois vuvvennu 1678, silloi tiä oli kaksi pihua.
Kyläs on puučasounu (), kudai kuuluu XVIII vuozisuan puolivälih.

Vanzjärvi:
Vanzjärvi () on pos’olku Karjalan tazavallas Karhumäin piiris Pindušin linnukunnas.
Se sijoiččou lähäl Kola-dorogua.

Suurlahti (pos’olku):
Suurlahti () on pos’olku Karjalan tazavallas Karhumäin piiris Pindušin linnukunnas.
Se sijoiččou Seesjärven liidehrannal.
Enne voinua tiä oli raududorogustansii.
Histourien mustomerkit.
Pos’olkas on Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin velleskalmu, kudamah on pandu 2706 saldattua.

Vička (stansii):
Vička on raududorogustansii da eländykohtu Karjalan tazavallas Karhumäin piiris Pindušin linnukunnas.

Lumbuši:
Lumbuši on kylä Karjalan tazavallas Karhumäin piiris Pindušin linnukunnas.
Se sijoiččou lähäl Oniegujärven pohjasrandua.
Lähäl kyliä Kumsajoven rannal kupčat G. Gagarin da P. Andrejev vuvvennu 1794 perustettih suuri meččyruadozavodu, kudai ruadoi vuodessah 1919.

Lumbušjärvi:
Lumbušjärvi () on eländykohtu da raududorogustansii Karjalan tazavallas Karhumäin piiris Pindušin linnukunnas. 

Muaselgy:
Muaselgy () on eländykohtu Karjalan tazavallas Karhumäin piiris Pindušin linnukunnas. 
Pos’olkas on samannimine raududorogustansii.
Tiä on histourien mustomerkit:.
da muut mustokohtat.

Salmalahti:
Salmalahti () on hyllätty kylä Karjalan tazavallas Karhumäin piiris Pindušin linnukunnas. 
Se sijoiččou Oniegujärven rannal.

Adrienmeri:
Adrienmeri on Välimeren lahti Italien da Balkanien niemimuan välil. Se on Itualien, Slovenien, Horvatien sego Bosnien da Hertsegovinan rajal.
Histourii.
Meri sai oman nimen ennevahnallizes Adrii-portaspäi, kudai oli Po- da Adidže -jogien rannoil. Enzimäi greikkalazet sanottih Adriekse vai meren pohjasozua, ga myöhembi tämän nimen sai kogo meri. Riimalazet sanottih merdy Mare Seperum:akse libo Mare Hadriaticum:akse.
Kahten tuhanden vuvven aigah Po- da Adidže-jogien del'tat siirryttih Adrienmeren syväh nenga äijäl (täs kohtas Adrienmeren vezi on madal), gu nygöi Adrii on 25 km:n piäs merelpäi.
Muantiedo.
Adrienmeren pinduala on 144 tuhtattu km², syvys — 20 metris (meren pohjasozas) 1230 metrissäh (meren liidehozas). Meren pohju on notkonnu (ojandehennu). Sie on foraminifeerallistu mudua da hiekkua, rannalluo on čuuruu, čärii, hiekkua. Otranto-niemi yhtisti Adrienmeren Ionien meren kel suves. Adrienmeren levevys on 93-222 km.

Kymrinmua:
Kymrinmua (kymrin kielel " Cymru", anglien kielel "Wales") on mua Suuren-Britanien suarel da yksi Yhtistynnyön kuningaskunnan nellis vuitis.

Caerdydd:
Caerdydd (anglien kielel "Cardiff") on Kymrinmuan piälinnu.

Abertawe:
Abertawe (anglien kielel "Swansea") on Kymrinmuan toizekse suurin linnu.

Casnewydd:
Casnewydd (anglien kielel "Newport") on Kymrinmuan kolmandekse suurin linnu.

Wrecsam:
Wrecsam (anglien kielel "Wrexham") on Kymrinmuan neljändekse suurin da samal Pohjas-Kymrinmuan suurin linnu.

Aberteifi:
Aberteifi (anglien kielel "Cardigan") on linnu Kymrinmuas.

Caerfyrddin:
Caerfyrddin (anglien kielel "Carmarthen") on linnu Kymrinmuas.

Machynlleth:
Machynlleth on pieni linnu Kymrinmuas.

Caernarfon:
Caernarfon on linnu Kymrinmuas.

Starije Bigi:
Starije Bigi on udmurtielaine kylä, kudai vuvvennu 2013 sanottih enzimäzekse Suomelas-ugrilazen muailman piälinnakse. Suomelas-ugrilazen nuorižon MAFUN-yhtistysen kilvas, sen loppuozas, Starije Bigi jätti jällele karjalazen Veškelyksen da eestiläzen Obinitsan. 
Rahvas.
Starije Bigi on vahnoi udmurtielazii kylii. Eläjiä kyläs on 630 hengie. On yksi libo kaksi perehysty tulolastu, hyö vai ei malteta udmurtien kieleh. Dostalit ollah udmurtielazet da paistah omah kieleh. Paistah kaikin: vahnembua polvie rahvas, nuorižo da lapset.
Perustandu.
Igiä kyläl on enämbi nelliäsadua vuottu. Enzimäzet eläjät tuldih nämmile mualoile Vužgurt-kyläspäi. Sit kyläs, sanotah, oli vai yksi silmykaivoine da naizile, kudamat tuldih viele, pidi hätki vuottua, kuni suajah rengit täyttiä. Sendäh rahvas lähtiettih kyläspäi iäre toizih vie eloittamattomih kohtih. Löyttih korbimečäs čoma kohtu, kus oli äijy silmykaivuo da jiädih sinne elämäh. Sil kohtua, sanotah, kazvoi pitkähkö da ylen pehmei sammal – big-big žui. Se andoigi nimen kyläle. Kylä endizelleh on čomal kohtua da kui kyläs, mugai sit ymbäri on puhtahus, nikus ni yhty toppastu ei nävy. Se sendäh ku rahvas ollah moizet, eigo čällätä, eigo rikota omua eländykohtua. 
Kul’tuuran akkiloiččii.
Jo enämbi kahtukymmendy vuottu kyläs ruadau kul’tuurutaloi, kudai on oman rahvahan kul’tuuran akkiloiččii. Talois ruadau mondu kerhuo da joukkuo. Kävväh niilöih aiguzet da lapset. Školas opastujua lastu on enämbi sadua, enimät kävväh kul’tuurutaloingi opastuksih. 
Kul’tuurutalois pietäh kaikenmostu piduo oman rahvahan kielen da kul’tuuran kehittämizekse. Niilöi vie enämbäl ruvettih kehittämäh Piälinnoin kilvan jälles. Kilbuhäi oli reknattu pidiä sikse, ku sit kohtas, kudai tulou piälinnakse, olis iellisty kehitysty, ku voittajan selgäh lähtiettäs toizet kylätgi da heil rodis himuo ruadua oman kylän libo linnan hyväkse. Bigis sidä ellendettih hyvin. Kilbu endisty enämbäl yhtisti kyläläzii. Kyläs tiijustettih muijal da sih rubei tulemah turistua. 
Turistoile.
Midä tänäpäi voijah tarita turistoile kyläläzet? Eländysijat. Kyläs ruadau mondu gostindutaloidu. Kul’tuurutalois ruadau Baba Lidan paja, kus nevvotah, kui pidäy kuduo, punuo, pieksiä voidu, varustua perindöllizii udmurtielazii syömizii, sikse pihah on salvettu päčči. Gostienke kižatah perindöllizih kižoih da gostitetah magiel heinyčuajul piirualoinke. Tämän vuoh kyläläzet voijah suaha ližiä varua oman ruavon kehitändäh. 

Rhiwabon:
Rhiwabon (anglien kielel "Ruabon") on pieni linnu Kymrinmuas.

Y Rhyl:
Y Rhyl (anglien kielel "Rhyl") on linnu Kymrinmuas.

Y Fflint:
Y Fflint (anglien kielel "Flint") on linnu Kymrinmuas.

Edvard Gylling:
Edvard Otto Vilhelm Gylling (30. kylmykuudu 1881, Kuopio, Suomen suuriruhtinaskundu, Ven’an imperii - 14. kezäkuudu 1938, Nevvostoliitto) oli suomelaine sotsiualudemokruattine poliitiekku, Suomen parluamentan deputuattu vuozinnu 1908-1910 da 1911-1918, vallankumovusmies, Ruskien gvardien štaban piälikkö, Karjalan ruadokommunnan enzimäine ohjuaju, filosoufielllizien tiedoloin douhtoru. Gylling oli kaikkien Nevvoston toimehpaniikomitietan ozanottajannu.
Eloskerdu.
Otto rodivui 30. kylmykuudu 1881 Kuopios. Hänen tuatto Uno Aleksandr Gylling oli raududorogan inžinieru, muamo oli Jevgenija Viktorija Klotil’da Ganrietta Helsingius.
Lapsuus- da nuoružusaijan Edvard vietti vahnembien kois – Kalaan usad’bas Ikaalizen vieres.
Jyväskylän lyseon lopiettuu vuvvennu 1900 häi piäzi opastumah yliopistoh Helsingforsah. 
Vuvvennu 1903 hänes rodih talovustijon da statistiekan magistru. Gylling tutkii Suomen ruadorahvahan elaigua kylis. 
Filosoufien doktoran arvonimen suaduu häi ruadoi Gelsingforsan yliopiston dotsientannu da statistiekannu 1910-1918. 
Poliittine toimindu.
Vuvvennu 1905 Gylling yhtyi Suomen sotsiualudemokruatizen partien huruah marksilazeh puoleh.
Vuozinnu 1906-1908 häi ruadoi partien «Sosialistinen Aikakauslehti» -painoksen piätoimittajannu. Lehti perustettih Edvard Gylling, Yrjö Sirola, Otto Kuusinen da Sulo Vuolijoki. 
15.-16. kevätkuudu 1907 Suomes piettih enzimäzet valličukset yksipaluatan parluamentah. Vuozinnu 1908-1918 Edvard Gylling oli parluamentan deputuattu Suomen sotsialudemokruatizes parties.
Vuozinnu 1913-1917 Gylling oli Suomen sotsiualudemokruatizen partien toimehpaniikomitietan ozanottajannu, 1917-1918 – Suomen sotsiualudemokruatizen partien paginanvedäjänny.
Vuvvennu 1918 Gylling yhtyi Suomen Kommunistizeh partieh, sen Keskuskomitietan kundah.
Vallankumovus da rahvahienväline voinu Suomes.
Suomen vallankumovuksen aigua vuvvennu 1918 Edvard Gylling ruadoi vallankumovuksen halličukses den’guvaroin aziimiehenny, sen jälles vallamkumuvuon halličuksen paginanvedäjän sijahizennu. Vuvven 1918 sulakuus algajen Edvard oli Ruskien gvuardien Piäštaban piälikönny. Häi yhtyi Viipurin puolistukseh.
Vallankumovuos menetyksen jälgeh Gylling ruadoi peitoči. Vuvven 1918 lopus häi muutttui Ruoččih da ruadoi Stokolmas Suomen kompartien piäkomitietan ulgomuab’uros. Vuvvennu 1919 Gylling ruadoi III Kommunistizen internatsionualan Skandinavien komitietan sekretarinnu.
Nevvostoliiton Karjal.
Vuvvennu 1919 syzyzyl Edvard Gylling työndi Vladimir Leninale iče kirjutetun Kehoitus Karjalan kommunnas -dokumentan. 
Kehoituksen tarkoituksennu oli perustua Svir’-joves Jiäokeanassah sijoittavan Karjalan kommunnan, kuduan avul vois sellittiä erähät probliemat. Sen mugah Karjalan kommunnale pidi roita buržuiliston Suomen valdivon sotsiualizekse vaihtovariantakse.
Vuvvennu 1920 oraskuus Gylling suomelazen kommunistu-emigrantan J. Sirolanke tuldih Moskovah, kus hyö piettih paginua Leninanke Karjalan avtonoumizen tazavallan perustamizeh nähte. Gylling kehoitti Leninua andua Karjalale talovehellizen da aiga levien avtonoumien. Lenin hyväksyi Gyllingan kehoituksen.
Vuvvennu 1920 oraskuus Gylling yhtyi Nevvostoliiton kommunistizen partieh.
8. kezäkuudu 1920 Anuksen da Arhangelin gubernies perustettih Karjalan ruadokommunna. Petroskois rodih gubernien piälinnu da Karjalan avtonoumien keskus.
Kezäkuus 1920 tuhukuussah 1921 Gylling oli Karjalan ruadokommunnan vallankumovuksen komitietan enzimäzenny paginanvedäjänny. 
Elokuus 1920 Gyllingan johtol norvegielaine inžinieru H. Langset valmisti Karjalan ruadokommunnan kehityksen pluanan projektat.
11.-18. tuhukuudu 1921 I Karjalazien Nevvostoloin kerähmön aigua Gylling vallittih Karjalan ruadokommunnan alovehellizen toimehpaniikomitietan paginanvedäjäkse.
23. sulakuudu 1921 Edvard Gylling vastai Leninan Moskovas da ozutti projektat, kudualoin tarkoituksennu oli hyväksyä Karjalan ruadokommunnan avtonoumizet oigevukset. Oigevukset hyväksyttih. 
Vuvvennu 1922 Gylling oli Karjalais-Murmanskan vojennoin vallankumovuksen komitietan paginanvedäjänny.
Karjalan avtonoumine sotsiualine nevvostotazavaldu.
Vuvvennu 1923 heinykuus Karjalan ruadokommunnu muutettih Karjalan avtonoumizeh sotsiualizeh nevvostotazavaldah. Gyllingas rodih Rahvahien Komissaroin Nevvoston paginanvedäi (vuodessah 1935). 
Jygien läžindän periä uvvennu 1923 Edvard Gyllingas otettih huruan jallan. Häi käytti jalguprotiezua.
Vevvennu 1930 syvyskuus perustettih Karjalan tiijoilline tutkimusinstituuttu. Sen piälikökse rodih Gylling, säilyttäjen halličuksen piämiehen virran. Hänen sijähizekse rodih Karjalan valdivollizen muzein johtai Stepan Makarjev. Sen ližäkse Gylling ruadoi opastajannu Karjalan valdivollizes pedagougizes instituutas. Häi oli ”Karjalan ekonoumiekku da statistiekku ” – žurnualan redaksies.
1930-luvun puolivälil algajen Gyllingua ruvettih viärittiä buržuaznois natsionalizmas. Gylling opitteli puolistua iččie, ga se ei avvutannuh. Vuvvennu 1935 pakkaskuus Nevvostoliiton kommunistizen partien Karjalan alovehellizen komitietan V plienuman aigua Gyllingan politikallizen toimindan moitittih. Ligakuus 1935 häi jätti Karjalan avtonoumizen sotsialistizen nevvostotazavallan Rahvahien komissaroin nevvoston paginanvedäjän virran.
Vuozinnu 1935-1937 Gylling ruadoi Rahvahienvälizen ekonoumiekallizen instituutas Moskovas.
Vuozinnu 1933 da 1936 Gylling oli yksi Karjalan tiedosanakniigan redaktorois. Ga tiedosanakniigu ei piästetty ilmoih, sen erähät redaktorat (kui E. Gylling, A. Makarjev, N. Vinogradov) suudittih da ammuttih.
Kiinniotandu da tapandu.
17. heinykuudu vuvvennu 1937 Gylling otettih kiinni valehellizen dielon mugah. Händy suudettih kontrvallankumovuksen terroristizen laitoksen toimindah ozanottamizes. 14. kezäkuudu vuvvennu 1938 händy ammuttih Kommunarka-poligonas. Gylling reabilitiiruitih 16. heinykuudu vuvvennu 1955.
Pereh.
Vuvvennu 1906 24-vuodehine Edvard nai Fanny Elisabeth Achrenas (17.10.1885-6.09.1944), Ikaalizen liäkärän tyttäres. Edvardua da Fannyö venčaittih Ikaalizen linnan kirikös 14. kezäkuudu 1906.
Vuvvennu 1938 Fanny Gylling suudittih kodimuan pettäjän perehen hengenny kaheksakse vuvvekse ruadoluagerih. Häi kuoli Karagandan luageris 6. syvyskuudu 1944. Fanny reabilitiiruittih 4. sulakuudu 1956. 

Ynys Môn:
Ynys Môn (anglien kielel "Anglesey") on Kymrinmuan suurin suari.

Ynys Gybi:
Ynys Gybi (anglien kielel "Holy Island") on Kymrinmuan toizekse suurin suari.

Caergybi:
Caergybi (anglien kielel "Holyhead") on linnu Kymrinmuas Ynys Gybin suarel.

Y Drenewydd:
Y Drenewydd (anglien kielel "Newtown") on linnu Kymrinmuas.

Y Trallwng:
Y Trallwng (anglien kielel "Welshpool") on linnu Kymrinmuas.

Aberystwyth:
Aberystwyth on linnu Kymrinmuas.

Vuoljärvi:
Vuoljärvi () on pos’olku Karjalan tazavallas Karhumäin piiris. Se kuuluu Poventsan linnukundah.
Se sijoiččou samannimizen järven suvirannal.

Huabuselgy:
Huabuselgy () on kylä Karjalan tazavallas Karhumäin piiris. Se kuuluu Poventsan linnukundah.
Enne kyläs oli puučasounu.
Rahvahan lugumiäry.
Vuvvennu 1905 kyläs eli 148 hengie.

Lobskoje:
Lobskoje on pos’olku Karjalan tazavallas Karhumäin piiris. Se kuuluu Poventsan linnukundah.
Rahvahan lugumiäry.
Vuvvennu 1905 tiä eli 57 hengie.

Lobskoje (kylä):
Lobskoje on kylä Karjalan tazavallas Karhumäin piiris. Se kuuluu Poventsan linnukundah.
Kylä sijoiččou samannimizen järven rannal.

Meri-Muaselgy:
Meri-Muaselgy () on pos’olku Karjalan tazavallas Karhumäin piiris. Se kuuluu Poventsan linnukundah.
Se sijoiččou Matkujärven () suvirannal.
Rahvahan lugumiäry.
Vuvvennu 1905 tiä eli 157 hengie.

Uuzi Huabuselgy:
Uuzi Huabuselgy () on pos’olku Karjalan tazavallas Karhumäin piiris. Se kuuluu Poventsan linnukundah.

Sosnovka:
Sosnovka (enne Zverosouhozu) on kylä Karjalan tazavallas Karhumäin piiris. Se kuuluu Poventsan linnukundah.
Muantiedo.
Kylä sijoiččou Oniegujärven Poventsan lahten pohjasrannal.
Rahvahan lugumiäry.
Vuvvennu 2002 kyläs eli 690 hengie.
Kyläs on škola.

Tihvin Bor:
Tihvin Bor on kylä Karjalan tazavallas Karhumäin piiris. Se kuuluu Poventsan linnukundah.
Se sijoiččou Burkovskoje-järven rannal. Kylän pokki virduau Nemina-joki. Kyläs on puukirikkö, kudai on pahas kunnos.
Rahvahan lugumiäry.
Vuvvennu 1873 kyläs eli 106 hengie.

Hiižjärvi:
Hiižjärvi () on pos’olku Karjalan tazavallas Karhumäin piiris. Se kuuluu Poventsan linnukundah.
Se sijoiččou samannimizen järven rannal.
Rahvahan lugumiäry.
Vuvvennu 1905 tiä eli 93 hengie.

Belohino:
Belohino on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Padmojärven päivännouzurannal, läs 60 kilometrin piäs Karhumäispäi.
Kyläs on arhitektuuran mustomerki – F’odorovan da Nikiforovan taloi (vuozi 1926).

Bereg:
Bereg on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Padmojärven rannal, läs 55 kilometrin piäs Karhumäispäi da 7 kilometrin piäs Talviojaspäi.

Bol’šaja Niva:
Bol’šaja Niva on hyllätty kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven rannal.
Rahvahan lugumiäry.
Vuvvennu 1989 kyläs eli läs 10 hengie. Vuvvennu 2002 kyläs jo ei elännyh nikedä.

Bor:
Bor on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas, läs 60 kilometrin piäs Karhumäispäi, 2,5 kilometrin piäs Talviojaspäi.

Vitsino:
Vitsino on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.

Pikkuliidäi:
Pikkuliidäi ("Puffinus puffinus") on lindu.

Hyybii:
Hyybii libo hyybi (latinan kieles "Strigiformes" libo "Striges") – pedolinnut. Muailmal on enämbi 420 hyybien laajii. Hyybiet eletäh muailman joga mual.
Lyhyöt tiijöt: suuri piälakku, suuret pyörät silmät, lyhyt n’okku, pitkät da terävät kynnet.
Mečäs hyybien harvah näet. Se ei ozuttai rahvahale. Puaksumbah kuulet sen iänen. Konzu kuulet sen enzi kerdua, ga et unohta, rubiet eroittamah toizien linduloin iänis. Kirguu hyybii omah luaduh, sanou: huu, huu. Nägemälgi lindu on omaluaduine. Mustathäi tundiettuu hyybiedy kuulužas mul’tfil’mas kondies da sen dovarišas počinpoigazes, kui lindu autoi heile kirjuttua hyvittelysanat, konzu dovarišat lähtiettih roindupäiväle.
Hyybiel, sen iče tiijät, ollah suuret silmät. Net ollah liikumattomat, ainos kačotah kohti. Sanotah buito hyybiet nimidä ei nähtä päiväl, ga se ei ole tozi. Kui silmy, mugai korvu hyybiel on ylen tarku, tarkembi da herkembi migu kažil. Hyybii kuulou nelläh kerdah parembi sidä. Sendäh rahvas toiči sanotah hyybielöi siivekkähikse kažiloikse.
Eletäh hyybiet yksitellen da ollah mečästäjät linnut. Net meččuijah pienii elättilöi, enne kaikkie hiirii da rottii, pienembii linduloi. Syvväh böbökköigi. Sanotah ku hyybiet meččuijah yöl, ga erähät niilöis voijah päivälgi. Hyybii kui lendäy ni kuule, ni vihjua et. Tulou maguajan linnun luo dai tabuau omih kynzih, se ni havaččuo ei ehti.
Omua peziä hyybii ei luaji, tulou elämäh vahnoih, toizien linduloin hyllättylöih pezih. Libo haudou poigazii kololoih da kallivoloin hallelmuksih. Hyybiet azutah puarat vai kerran elokses. Havvotah poigazii vaiku kerran vuvves. Erähänny vuon ku ollou kylläl syömisty, ga havvotah kaksi kerduagi. Havvondah menöy kogonaine kuu. Hyybiel rodieu 3-10 poigastu. Poigazet roitah sogiet, nerottomat da maltamattomat. Emä- da ižähyybiet mollembat kačotah da syötetäh niidy.
Faktat:
– Hyybiet eletäh kaikkiel, suves dai pohjazes. Niidy eläy meren rannal da mečäs, mägilöis da čuurumualois, lageikol da linnoisgi. Ei elä niidy vai Antarktidas.
– Ven’al 144 hyybien lajilois on 18.
– Pienembät hyybiet eletäh läs 20 vuottu, suurembat kai 68 vuottu.
– Hyybiet voijah eliä viettäh kuuluguh. Vien sijas heile on meččuittuloin zvierilöin da linduloin veri. Ga viettäh hyö sendäh ei olla, vetty pidäy niilöile ei vaiku juvva, ga kezoidugi kylbie.
– Hyybii voi kiändiä piädy 270 gruadusikse da se nikui ei vaikuta sen tervehyöh.
– Vihjatah: hyybii on ylen mielevy lindu. Eihäi nareko Midä? Konzu? Kus? -kižan voittajale lahjoitetah hrustal’noi hyybii.
– Erähil kanzoil hyybii, sendäh ku se meččuiččou yölöil, on arbuamatoi olendo, tiedohuon da pahoin hengien simvolu.
– Erähät kanzat ollah sidä mieldy, ku hyybii on muanalazien uardehien da rikkahuksien akkiloičči da vardoiččii.

Afon Hafren:
Afon Hafren (kymrin kielel) libo River Severn (anglien kielel) on Suuren-Britanien suaren kaikkii pitkembi jogi. Se virduau Kymrinmuan da Anglien alovehel.

Suuri-Britanii:
Suuri-Britanii on suari Atlantan valdumeres. Kogo suari kuuluu Yhtistynnyön kuningaskunnan valdivoh.

Yr Wyddfa:
Yr Wyddfa () on Kymrinmuan korgevin vuori.

Virojärvi:
Virojärvi () on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel lähäl Oniegujärven koillisozua.

Lahtenperä:
Lahtenperä () on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.
Vuvvennu 2004 kyläs rakendettih puučasounu ().
Rahvahan lugumiäry.
Vuvvennu 1905 kyläs eli 312 hengie.

Zažoginskaja:
Zažoginskaja on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel.

Zarečje:
Zarečje on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.

Krivonogovskaja:
Krivonogovskaja on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas. 

Kymrin kieli:
Kymrin kieli on kelttiläine kieli, kudamua paistah piäozin Kymrinmuas, kus se on virralline kieli anglien kielen rinnal. Pienembi joukko pagizijoi eläy sežo Anglies da Argentiinan Patagonies, kunne muutti äijän kymrinkielizii siirdolazii vuvves 1865 algajen. Kielen stuatussua opitah aktiivizeh parandua da nostua kieldy malttajien lugumiäriä Kymrinmuas. Kieliaktivistat reagiiruijah puaksuh kielen pollendah.

Kuuzirandu:
Kuuzirandu (, ) on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Oniegujärven koillisozas.
Enzimäzen kerran poselenii muanittih vuvvennu 1563.
Kyläs on histourien mustomerkit:
Sežo kyläs on muzei.

Lebeštšina:
Lebeštšina on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.

Malaja Niva:
Malaja Niva on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven Poventsan lahten päivänlaskurannal.

Egeinmeri:
Egeinmeri on Balkanan niemimuan, Vähä-Aazien da Krit-suaren välis olii Välimeren oza. Sie on läs 2000 suardu. Egeinmeri on Griekanmuan da Turcien rajal.
Muantiedo, geolougii.
Egeinmeri yhtyy Mustahmereh koillizes (Dardanelli-salmen, Mramoranmeren sego Bosfor-salmen kauti), Välimereh – suves (monen salmen kauti). Egeinmeren pinduala on läs 179 tuhattu km². Sen rannat ollah kivikkähät, meres ymbäri on äijy madalua mägii, kus on steppi- da hiekkumua.
Meren äijy suardu on endine tazangomua, kudai myöhembi uppoi vedeh. Egeinmeren suurimbat suaret ollah Krit, Lesbos, Rodos, Samos, Evbei. Meren syvys on 200-1000 m (suurin syvys on 2529 m suves).
Mieldykiinnittäjät toziaziet.
Egeinmereh uppoi Britannik-gospitalilaivu, kudai oli samanluaduine, kui Titanik-laivu. Egeinmeren liidehozua sanotah Ikarienmerekse.

Bilbo:
Bilbo () on Baskimuan ičehallindoalovehen suurin linnu da Bizkaian muakunnan piälinnu.

Donostia:
Donostia () on Gipuzkoan muakunnan piälinnu Baskimuan ičehallindoalovehel.

Gasteiz:
Gasteiz () on Baskimuan ičehallindoalovehen da Araban muakunnan piälinnu.

Abergwaun:
Abergwaun (anglien kielel "Fishguard") on linnu Kymrinmuas.

Nikitinskaja:
Nikitinskaja on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.

Padmojärvi:
Padmojärvi () on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Poventsan lahten rannal Oniegujärven koillisozas.

Savinskaja:
Savinskaja on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.

Svečnikovskaja:
Svečnikovskaja on kylä Karjalan tazavallas Karhumäin piiris. Se kuuluu Talviojan kyläkundah.
Se sijoiččou Onieguniemel Oniegujärven koillisozas.

2. talvikuudu:
2. talvikuudu - 336. vuvven päivy (337. päivy kargavusvuon) grigorianskoin kalenduaruan mugah. Vuvven loppussah on 29 päiviä.

3. talvikuudu:
3. talvikuudu - 337. vuvven päivy (338. päivy kargavusvuon) grigorianskoin kalenduaruan mugah. Vuvven loppussah on 28 päiviä.

4. talvikuudu:
4. talvikuudu - 338. vuvven päivy (339. päivy kargavusvuon) grigorianskoin kalenduaruan mugah. Vuvven loppussah on 27 päiviä.

Helium:
Helium (, merkitäh He-merkil) on toinen elementu Mendelejevan alguainehien hiimiellizes sistiemallizes järjestykses. Heliuman atomnoumer on 2. Se on sistiemallizen järjestyksen enzimäzes periodas, 18. joukos. Helium johtau sistiemallizen järjestyksen guazuloin joukkuo.
Helpo aineh helium on yksiatominen jaloguazu, kudamal ei ole värii, maguu da hajuu.
Helium on yksi levittylöis alguainehis muailmankaikkevuos, se on toizel sijal vezisuajun (merkitäh H-merkil) jälles. Se on kebjei guazu, kudaman kiehundan lämbö on -268,94 °C — kaikkien tiettylöin alguainehien lämbölöin alahazin.
Helium otetah luondoguazus jagavumizen vuoh alahazes lämmös, sidä sanotah fraktsiollizekse laskemizekse.

Litium:
Litium (, merkitäh Li-merkil) on kolmas elementu Mendelejevan alguainehien hiimiellizes sistiemallizes järjestykses. Litiuman atomnoumer on 3. Se on sistiemallizen järjestyksen toizes periodas, enzimäzes joukos.
Helpo aineh litium on pehmei hobjankarvasvalgei alkalimetallu.
Litiuman nimen keksimine da histouri
Litium oli avattu vuonnu 1817. Ruoččilaine hiimiekku da minerualogu Iogann Arfedson löydi sidä enzin petalit-minerualas, da sit spodumen- da lepidolit-minerualois. Vuonnu 1818 Gemfri Devi sai metallizen litiuman enzimästy kerdua. Litium sai oman nimen sendäh, ku sidä löyttih kivilöis (griek. λίθος — kivi). Enne sidä sanottih litionakse, nygyaigaine nimi litiumale pani Bercelius. 

Berillium:
Berillium (, merkitäh Be-merkil) on nelläs elementu Mendelejevan alguainehien hiimiellizes sistiemallizes järjestykses. Berilliuman atomnoumer on 4. Se on sistiemallizen järjestyksen toizes periodas, toizes joukos. Toksiinuaineh.
Helpo aineh berillium on vägi kova valgeiharmai metallu, kudamal on ylen kallis hindu.
Histouri.
Fransielaine hiimiekku Lui Nikola Voklen avai berilliuman vuonnu 1789 da nimitti sidä gl’uceniekse. Hiimiekat germuanielaine Klaprot da ruoččilaine Ekeberh pandih sile nygyaigaine nimi Beryllium. 

Borum:
Borum (, merkitäh B-merkil) on viijes elementu Mendelejevan alguainehien hiimiellizes sistiemallizes järjestykses. Boruman atomnoumer on 5. Se on sistiemallizen järjestyksen toizes periodas, 13. joukos.
Välläs olotilas Borum on väritön, harmai libo ruskei kristalline libo mustu muvvoton aineh. On tuttu enämbi 10 Boruman allotrooppistu muoduo, kudamien luajindu da keskenäzet siirrot miärätäh lämmöl, kudamas booru oli suadu. 
Boruman nimen keksimine da histouri.
Fransielazet hiimiekat Ž. Gei-L’ussak da L. Tenar suadih boruman enzimästy kerdua. Hyö hiilutettih boruman angidridu B2O3 metallukalienke. Monen kuun peräs H. Devi sai boruman sulatun B2O3 elektroliizan vuoh. 
Ainehen nimi roih arabian sanas burak (arab. بورق‎) libo persialazen sanas burah (pers. بوره‎), kudamil sanottih Burua (Na2B4O7·10H2O).

9. talvikuudu:
9. talvikuudu - 343. vuvven päivy (344. päivy kargavusvuon) grigorianskoin kalenduaruan mugah. Vuvven loppussah on 22 päiviä.

10. talvikuudu:
10. talvikuudu - 344. vuvven päivy (345. päivy kargavusvuon) grigorianskoin kalenduaruan mugah. Vuvven loppussah on 21 päiviä.

1896:
Ken kuoli sinä vuon.
10. talvikuudu Alfred Nobel - ruoččilaine inženieru, keksii, Nobel-palkindon perustai 

21. ligakuudu:
21. ligakuudu - 294. vuvven päivy (295. päivy kargavusvuon) grigorianskoin kalenderin mugah. Vuvven loppussah on 71 päiviä.

11. talvikuudu:
11. talvikuudu - 345. vuvven päivy (346. päivy kargavusvuon) grigorianskoin kalenduaruan mugah. Vuvven loppussah on 20 päiviä.

12. talvikuudu:
12. talvikuudu - 346. vuvven päivy (347. päivy kargavusvuon) grigorianskoin kalenduaruan mugah. Vuvven loppussah on 19 päiviä.

13. talvikuudu:
13. talvikuudu - 347. vuvven päivy (348. päivy kargavusvuon) grigorianskoin kalenduaruan mugah. Vuvven loppussah on 18 päiviä.

14. talvikuudu:
14. talvikuudu - 348. vuvven päivy (349. päivy kargavusvuon) grigorianskoin kalenduaruan mugah. Vuvven loppussah on 17 päiviä.

Suuriselgy:
Suuriselgy () on pos’olku Karjalan tazavallas Karhumäin piiris Čobinon kyläkunnas.
Muatiedo.
Pos’olku sijaiččou Semčojärven suvirannal. Tiä on pristani. Lähäl pos’olkua on Man’kizinsuo. Päivännouzuh pos’olkaspäi dorogan rinnal on hyllätty kylä Mändyselgy. Sen tagan, kaijal kannaksel Semčojärven da Karzikkojärven välis, on Karzikkojärvi-kylä, kudamas eläy ylen vähän rahvastu. Suurensellän ymbäri on äijy meččiä, kazvau kuustu da pedäjiä.
Rahvahan lugumiäry.
Vuvvennu 1989 tiä eli läs 10 hengie. Vuvvennu 2002 kyläs jo niken ei elä.

Lahtenperä (Čobino):
Lahtenperä () on kylä Karjalan tazavallas Karhumäin piiris Čobinon kyläkunnas.
Se sijaiččou Semčojärven luodehrannal.

Muaselgy (kylä):
Muaselgy () on kylä Karjalan tazavallas Karhumäin piiris Čobinon kyläkunnas.
Se sijoiččou Seesjärven suvirannal.
Kyläs on histourien mustomerki – Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin velleskalmu, kudamah on pandu 754 saldattua.

Karzikkojärvi:
Karzikkojärvi () on kylä Karjalan tazavallas Karhumäin piiris Čobinon kyläkunnas.
Se sijaiččou Semčojärven da Karzikkojärven rannoil.

Kumsa:
Kumsa on pos’olku Karjalan tazavallas Karhumäin piiris Čobinon kyläkunnas.
Se sijaiččou Kumčarven suvirannal.
Pos’olkas on Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin velleskalmu.

Mändyselgy:
Mändyselgy (sežo karj. Suvipiä) on kylä Karjalan tazavallas Karhumäin piiris Čobinon kyläkunnas.
Se sijaiččou Semčojärven suvirannal.
Rahvahan lugumiäry.
Vuvvennu 1905 kyläs eli 105 hengie.

Ahvenjärvi:
Ahvenjärvi () on kylä Karjalan tazavallas Karhumäin piiris Čobinon kyläkunnas.
Se sijäiččou samannimizen järven päivänlaskurannal.
Kyläs on histourien mustomerki – Nevvostoliiton da Suomen välizen voinan aigua (1941 – 1944) tapetun Nevvostoliiton tundemattoman saldatan kalmu.
Rahvahan lugumiäry.
Vuvvennu 1905 kyläs eli 117 hengie.

Padun:
Padun on pos’olku Karjalan tazavallas Karhumäin piiris Čobinon kyläkunnas.
Se sijaiččou päivänlaskuh Karhumäispäi.
Pos’olkas on histourien mustomerki – runoilijan B.M. Smolenskin kalmu (1921 – 1941).

Kumčarvi:
Kumčarvi (sežo karj. Kumsarvi, ) on kylä Karjalan tazavallas Karhumäin piiris Čobinon kyläkunnas.
Se sijaiččou Kumčarven päivännouzurannal.
Kyläs on XIX vuozisuan puučasounu.

Semčojärvi:
Semčojärvi (sežo karj. Semsarvi, ) on kylä Karjalan tazavallas Karhumäin piiris Čobinon kyläkunnas.
Se sijaiččou smannimizen järven koillisrannal.

Danilovo:
Danilovo on Karjalan tazavallan Karhumäin piirin Čolmužin kyläkunnan kylä.
Se sijaiččou Uikujoven rannal.
Histourii.
Vuvvennu 1905 se oli Danilovon voulostin Poventsan ujezdan Aunuksen gubernien haldivolline keskus.
Rahvahan lugumiäry.
Vuvvennu 1905 kyläs eli 143 hengie.

18. talvikuudu:
18. talvikuudu - 352. vuvven päivy (353. päivy kargavusvuon) grigorianskoin kalenduaruan mugah. Vuvven loppussah on 13 päiviä.

19. talvikuudu:
19. talvikuudu - 353. vuvven päivy (354. päivy kargavusvuon) grigorianskoin kalenduaruan mugah. Vuvven loppussah on 12 päiviä.

20. talvikuudu:
20. talvikuudu - 354. vuvven päivy (355. päivy kargavusvuon) grigorianskoin kalenduaruan mugah. Vuvven loppussah on 11 päiviä.

1737:

1915:

Nemino:
Nemino on Karjalan tazavallan Karhumäin piirin Čolmužin kyläkunnan pos’olku.
Se sijaiččou Nemina-joven rannal. 1930-luvul tiä oli Belomorskan-Baltien kanualan ruadajien pos’olku.

Ogoreliši:
Ogoreliši () on Karjalan tazavallan Karhumäin piirin Čolmužin kyläkunnan pos’olku.
Se sijaiččou Uikujoven rannal.

Sergijevo:
Sergijevo on Karjalan tazavallan Karhumäin piirin Čolmužin kyläkunnan pos’olku.
Se sijaiččou Uikujoven da Leksajoven välis, 52 kilometrin piäs koillizeh Čolmužispäi.
Pos’olkas on XIX vuozisuan puučasounu.

Ažepnavolok:
Ažepnavolok on Karjalan tazavallan Karhumäin piirin Šun’gan kyläkunnan kylä.
Se sijaiččou Ažep-niemel Poventsan lahten rannal Oniegujärven koillisozas. Lähäl kyliä on samannimine niemi.
Kyläs elettih rahvahat sugunimilöinke Isakovat da Savinovat.

Batova:
Batova on Karjalan tazavallan Karhumäin piirin Šun’gan kyläkunnan kylä.
Se sijaiččou Putkozero-järven päivännouzurannal, läs 50 kilometrin piäs Karhumäispäi.
Kyläs on puučasounu (v. 1880) da Kolobovan taloi (v. 1898).

P'otr Vasiljev:
P'otr Vasiljev ("Peter Coon", on roinnuhes 23. kylmykuudu vuonnu 1961, Petroskoi, Karjal) – muzikantu, äijil eri soittimil soittai, säveldäi, pajotevoksien kirjuttai.
Muuzikkulaijit: kantri, rok.
P. Vasijev kirjuttau tevoksii da muuzikkua Jousnen Jarved -nimizele joukole, kudai pajattau vepsän kielel. Hänel on Coon Records Oy -muuzikkustuudii. Vasiljev ruadoi yhtes nengozien muuzikkustuudieloin kel, kui Warner Finland, Uho production, Megamania, Johanna Kustannus, HMC, NMC, First Music publishing, Viva Music.
P. Vasijev kirjutti tundietun Tol'ko s toboi -nimizen balluadan ven'an kielel, kuduadu pajattau Stas Pjeha.
Vuonnu 1987 Vasiljev barabanahpergajannu käi moneh konsertumatkah Ven'an tundietun Zeml'ane -rok-joukon kel.
Vuvves 2008 algajen oli Coon Records Oy (Suomi) -stuudien johtajannu.
Vuozinnu 2003-2010 Vasiljev oli Carelian Faces -festivualin (Suomi-Karjal) johtajannu.
Vasiljev oli yhtehizes ruavos nengozien joukkoloin kel, kui:

23. kylmykuudu:
23. kylmykuudu - 327. vuvven päivy (328. päivy kargavusvuon) grigorianskoin kalenduaruan mugah. Vuvven loppussah on 38 päiviä.

Berežnaja:
Berežnaja on Karjalan tazavallan Karhumäin piirin
Šun’gan kyläkunnan kylä.
Se sijaiččou Putkozero-järven päivännouzurannal.
Rahvahan lugumiäry.
Vuvvennu 1873 kyläs eli 71 hengie (35 miesty da 36 nastu, oli 6 pihua), vuvvennu 1905 – 61 hengie (33 miesty da 28 nastu, oli 11 perehty, 10 pihua).
Vuvvennu 1989 kyläs eli läs 20 hengie, vuvvennu 2002 – 28 hengie (15 miesty da 13 nastu), 100% rahvahas on ven’alazii.

Bol’nični (Šun’ga):
Bol’nični () on pos’olku Karjalan tazavallas Karhumäin piiris Šun’gan kyläkunnas.
Se sijaiččou Onieguniemel Putkozero-järven luodehrannal.
Enne tädä pos’olkua sanottih Bol’šoi Dvor –nimekse (), tädä nimie käytettih 1980-luvun loppussah.
1980-luvun lopus kylä oli merkitty kartois Šun’gan lähevönny.
Rahvahan lugumiäry.
Vuvvennu 2002 pos’olkas eli 46 hengie (25 miesty da 21 nastu), 98% rahvastu oli ven’alazii.

Bor-Pudantsev:
Bor-Pudantsev () on kylä Karjalan tazavallas Karhumäin piiris Šun’gan kyläkunnas.
Se sijaiččou Poventsan lahten rannal, Oniegujärven koillisozas.

Verhn’aja Putka:
Verhn’aja Putka () on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.
XIX vuozisuan lopun arhitektuuran mustomerki – Kondratjevan taloi – täs kyläspäi tuodih Kižin muzeih.

Gorskaja:
Gorskaja on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Kosmojärven koillisrannal.

Deriguzovo:
Deriguzovo on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Putkozero-järven luodehrannal.
Vuvvennu 1879 kylän eläi, kupču Ivan Krilov, andoi dengua časounan rakendamizeh.

Jekimovo:
Jekimovo on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Putkozero-järven luodehrannal.

Ionina Gora:
Ionina Gora on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Putkozero-järven päivännouzurannal.

Kažma:
Kažma on kylä Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.
Vuvvennu 2007 kyläs rakendettih puučasounu.

Keftenitsi:
Keftenitsi () on kylä Karjalan tazavallas Karhumäin piiris Šun’gan kyläkunnas.
Se sijaiččou Oniegujärven rannal.
Kylä muanittih jo vuvven 1496 piscovois kirjas.
Nähtävykset.
Kylän piänähtävys on puučasounu (), se rakendettih vuvvennu 1650. 
Rahvahan lugumiäry.
Vuvvennu 1905 kyläs eli 194 hengie.

Korobeinikovo:
Korobeinikovo on kylä Karjalan tazavallas Karhumäin piiris Šun’gan kyläkunnas.
Se sijaiččou Valgmozero-järven rannal.

Korovnikovo:
Korovnikovo on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.

Lahnovo:
Lahnovo on kylä Karjalan tazavallas Karhumäin piiris Šun’gan kyläkunnas.
Se sijaiččou Valgmozero-järven pohjasrannal.

Medvedeva:
Medvedeva on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Kosmojärven koillisrannal.

MMS:
MMS on pos’olku Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.

Mustova:
Mustova on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Putkozero-järven pohjasrannal.

Kampala:
Kampala on piälinnu Ugandu

Nikonova Guba:
Nikonova Guba on kylä Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.

Oneženi:
Oneženi () on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.

Ontova:
Ontova on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.

Perhina:
Perhina on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.

Poberežje:
Poberežje on kylä Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.

Anna Vasiljeva:
Vasiljeva Anna Andrejevna (Hanna Jousne) (on roinnuhes 30. oraskuudu vuonnu 1983, Petroskoi, Karjalan Tazavaldu) – pajattai, taidoilii, kirjuttau tevoksii Jousnen Jarved -muuzikkujoukole, kudai pajattau vepsän kielel. Hänel oli kolme taido-ozutteluu. Hanna Jousne yhtes taidoilijan Vladimir Fominan kel valmisti Mandala Ioanna Krestitel'a -nimizen taidoruavon.
Anna Vasiljeva oli yhtehizes ruavos nengozien muzikantoin sego muuzikkujoukkoloin kel, kui: Сооn Records Oy, Kursk -joukko, Peter Coon, Janne Saksa, Das Kuhn -joukko.
Taido-ozuttelut oldih Helsinki-linnas («Hopeinen Sivellin»), Sočis (”Renuar”), Piiteris (”Art-živopis'”) da Petroskois (taidosalon).
Vuonnu 2012 päivänvalgien nägi Jousnen Jarved -joukon Ei sa sabutada joged -nimine al'bom. 

22. talvikuudu:
22. talvikuudu - 356. vuvven päivy (357. päivy kargavusvuon) grigorianskoin kalenduaruan mugah. Vuvven loppussah on 9 päiviä.

23. talvikuudu:
23. talvikuudu - 357. vuvven päivy (358. päivy kargavusvuon) grigorianskoin kalenduaruan mugah. Vuvven loppussah on 8 päiviä.

28. talvikuudu:
28. talvikuudu - 362. vuvven päivy (363. päivy kargavusvuon) grigorianskoin kalenduaruan mugah. Vuvven loppussah on 3 päiviä.

30. talvikuudu:
30. talvikuudu - 364. vuvven päivy (365. päivy kargavusvuon) grigorianskoin kalenduaruan mugah. Vuvven loppussah on 1 päivy.

31. talvikuudu:
31. talvikuudu - 365. vuvven päivy (366. päivy kargavusvuon) grigorianskoin kalenduaruan mugah. 

2. pakkaskuudu:
2. pakkaskuudu - Vuvven 2. päivy grigorianskoin kalenderin mugah.

3. pakkaskuudu:
3. pakkaskuudu - Vuvven 3. päivy grigorianskoin kalenderin mugah.

4. pakkaskuudu:
4. pakkaskuudu - Vuvven 4. päivy grigorianskoin kalenderin mugah.

Podgorskaja:
Podgorskaja on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.

Sigovo:
Sigovo on kylä Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.

Timohovo:
Timohovo on kylä Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.

Fedotovo:
Fedotovo on kylä Karjalan tazavallas Karhumäin piiris Šun’gan kyläkunnas.
Se sijaiččou lahten rannal Oniegujärven koillisozas.

Fominskaja:
Fominskaja on kylä Karjalan tazavallas Karhumäin piiris Šun’gan kyläkunnas.
Se sijaiččou Putkozero-järven päivännouzurannal.

Hašezero:
Hašezero on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Haš-järven päivännouzurannal.
Kyläs on Jekaterinan puučasounu (XVIII vuozisada).

Čerkasi:
Čerkasi () on kylä Karjalan tazavallas Karhumäin piiris Šun’gan kyläkunnas.
Se sijaiččou Onieguniemel, Ladmozero-järven suvirannal.
Kyläs on Ioann Bogoslovan puučasounu (v. 1914).
Rahvahan lugumiäry.
Vuvvennu 1905 kyläs eli 47 hengie.

Carl Linnaeus:
Carl Linnaeus (vuvves 1761 algajen "Carl von Linné"; 23. oraskuudu 1707, Råshult, Ruočči – 10. pakkaskuudu 1778, Uppsala, Ruočči)- ruoččilaine luonnontiedäi (kazvitiedoilii, eläintiedäi, minerualutiedäi) da liečetiedäi. Linnaeus opastui Lundan da Uppsalan yliopistolois. Vuvvennu 1732 häi yksin lähti tiedomatkah Lappih da astui piäl 2000 km viijen kuun aigua. Linnaeus eli mondu vuottu Hollandies, kus puolisti väitösruavon da piästi ilmoih kazvitiijollizii kirjutuksii, kudualoin periä hänes rodih muailman kuulužu tiedomies. Vuvves 1741 algajen kuolendassah Linnaeus oli Uppsalan yliopiston professoru.
Linnaeus oli roinnuhes köyhän kyläpapin pereheh. Eläjes häi sai kuulužuttu kui Ruočis, muga i toizis mualois. Hänes rodih monien akadiemieloin da tiedoyhtymien ozanottai. Ruočis Linnaeus palkittih Pol’arnoin tiähten kunnivomerkil da sanottih dvor’aninakse. Monis mualois perustettih Linnaeusan yhtymät, kuduat levitettih hänen teourieloi. Londonan Linnaeusan yhtymy täh aigassah on yksi muailman suurimii tiedokeskuksii. Täl yhtymäl on bohatin Linnaeusan ruadoloin kogomus,kudai sirrettih Britanieh Ruočispäi. 
Linnaeus on kazvi- da eläinmuailman klassifikatsien yhtenäzen sistieman perustai. Täs klassifikatsies viettih yhteh kaikki biolougiitiijon iellizet tiijot. Yksi Linnaeusan piätevoksii on käyttöh pandu bilolougien objektoin terminolougii. Sežo Linnaeus eroitti biolougiilajin sistematiekan algukategouriennu. Häi luadi kazviloin sugupuolisistieman klassifikatsien, kudai käytettih XVIII- da XIX-vuozisual. Nygöi Linnaeus pietäh yhtenny ruočin kirjukielen perustajii. Linnaeus yhtyi perustamah Ruočin kuningaskunnan tiedoakadiemiedu. Hänen avul yliopistolois ruvettih opastamah luonnontiedoloigi.

1707:

10. pakkaskuudu:
10. pakkaskuudu - 10. vuvven päivy grigorianskoin kalenduaruan mugah.

5. pakkaskuudu:
5. pakkaskuudu - Vuvven 5. päivy grigorianskoin kalenderin mugah.

Jekaterina I:
Jekaterina I (Marta Sammuilovna Skavronskaja, ukon sugunimen mugah Kruze; pravosluavizel nimel Jekaterina Aleksejevna Mihajlova; 1684 – 1727) oli ven’alaine tsuarikunnan halliččii vuvves 1725 algajen (imperatoran akannu vuvves 1721 algajen), Pedru Suuren toine akku, tsuarikunnan halliččijan Jelizaveta Petrovnan muamo.
Jekaterina Aleksejevnan kunnivokse Pedru Suuri perusti Pyhän Jekaterinan ordenu (1713). Sežo Jekaterinan kunnivokse nimitettih Urualas oliju linnu Jekaterinburg. Tsarskoje Selos sijaiččou Jelizaveta Petrovnan aigua nostettu Jekaterinan dvorču.

Pedru II:
Pedru II Aleksejevič (12. (23.) ligakuudu 1715, Piiteri - 19. (30.) pakkaskuudu 1730, Мoskovu) oli ven’alaine imperuatoru, kudai halličči valdivuo Jekaterinan I jälles.
Pedrun I bunukku, tsuarin Aleksei Petrovičan da nemetskoin prinsesan Charlotte Christine von Braunschweig-Wolfenbüttelan poigu, Romanovoin rovun muužikan kohtinazen liinien jälgimäine ezittäi.
Pedru II Aleksejevič piäzi valduistuimile 6. (17.) oraskuudu 1727 11-vuodizennu olles da kuoli ruveh 14-vuodizennu. Faktoin mugah, Pedru iče ei haldivoinnuh valdivuo. Tovvelline valdu oli Korgeviman peittonevvostol, enimyölleh nuoren imperatoran favoritoil Menšikoval da hänen jälles Dolgorukovoil.

Anna Ioannovna:
Anna Ioannovna (Anna Ivanovna; 28. pakkaskuudu (7. tuhukuudu) 1693 – 17. (28.) ligakuudu 1740 ) oli Romanovoin rovun ven’alaine tsuarikunnan halliččii. 
Tsuarin Ivanan V (haldivoičči yhtes vellen Pedrunke I) da Praskovjan F’odorovnan nelläs tytär. Vuvvennu 1710 meni miehele. Hänen ukko Kurl’andan gertsogu kuoli 2.5 kuudu svuad’ban jälles. Pedrun II kuolendan jälles vuvvennu 1730 Korgevin peittonevvosto kučui Anna Ioannovnua ven’alazeh valduistuimile monarhannu rajoittettuloin oigevuksienke aristokratoin hyväkse. Ga dvor’aninoin avul toi järilleh absol’utizman Korgevin peittonevvoston hajoittajen. Anna Ioannovnan haldivon aigua sanottih bironovan aijakse hänen favoritan Ernst Bironan nimen mugah. 

Ivan VI:
Ivan VI (Ioann Antonovič (12. (23.) elokuudu 1740, Piiteri – 5. (16.) kezäkuudu 1764, Schlüsselburg) oli Braunšveigskan oksan Romanovoin rovun ven’alaine imperatoru. Ivan VI haldivoičči valdivuo vuozinnu 1740-1741. Häi oli Ivanan V bunukku. 
Virrallizesti Ivan VI haldivoičči oman elaijan enzimäzen vuvven aigua regentu Bironan avul, a sit muaman Anna Leopol’dovan avul. Jelizaveta Petrovna ajoi pienen imperatoran valduistuimespäi. Ivan VI otettih kiinni da läs kogo elaijan häi eli yksin. Jekaterinan II aigua 23-vuodine Ivan tapettih. 

Michael Faraday:
Michael Faraday (22. syvyskuudu 1791, London – 25. elokuudu 1867) oli anglielaine fiiziekku da hiimiekku. Faraday oli Londonan kuninkuallizen seuran ozanottai (1824), Piiterin tiedoakadiemien ulgomualaine kunnivoitettu ozanottai (1830). Tiedomies yhtyi i monih toizih tiedoyhtymieh. Michael Faraday löydi sähkömagniettizen induktsien, kudai on pohjannu sähkön nygyaigazes tevolližusvalmistamizes. Häi luadi sähkömotoran enzimäzen modelin. Faradayn erähih löydölöih da keksindölöih kuulutah enzimäine transformuatoru, sähkövirran hiimiivaikutus, diamagnetizmu. Tiedomies enzimäzenny ennusti sähkömagniettizii aldoloi. Faraday perusti sähkömagniettizen kentän teourii.
Eloskerdu.
Michael Faraday rodivui köyhän sepän pereheh. Perehen talovehellizen tilan periä 13-vuodine Michael lähti ruadamah kirjastoh. Brihan mieldy kiinitettih kirjat da tiedosanakirjojen kirjutukset sähkötiijos da hiimies. 20-vuodizennu olles Faraday piäzi kuulužan hiimiekan Humphry Davyn luvendoloih. Aijan kuuluttuu hänes rodih Davyn abuniekku, da hänen kuolendan jälles, hänen jatkajai. Vuvvennu 1821 Faraday nai Sarah Barnardan (1800- 1879). Pereh oli lapsetoi. Faradayn tervehys algai huonota1840-luvul, mi hillendi hänen tutkimusruaduo. Häi kuoli vuvvennu 1876.

Uikunsuari:
Uikunsuari () on kylä Karjalan tazavallas Belomorskan piiris. Se kuuluu Belomorskan linnukundah.
Kylän kauti menöy Vienanmeren-Baltienmeren kanualu.
Kylän pohjasozas on suuri kalmisto, kudamah on pandu kanualan rakendajii.
Histourii.
1920-lugussah kylä kuului Sorokan voulostih. Myöhembäh se kuului Sorokan piirin Uikunsuaren kylänevvostoh. Uikunsuaren kylänevvostoh kuului kolme kyliä: Uikunsuari (keskustu), Matinvuaru (ven. Матигора) da Sosnovets. Vuvvennu 1926 kylänevvostos eli 668 hengie, kudamis 525 eli Uikunsuaren kyläs. Rahvas oldih enimyölleh ven’alazii (620 hengie), muut – karjalazii (48 hengie), kudamis 36 hengie eli Uikunsuaren kyläs. Myöhembäh kylänevvosto hyllättih. Uikunsuari da Matinvuaru ruvettih kuulumah Belomorskan halličukseh, a Sosnovets tuli uvven kylänevvoston keskustakse.

James Clerk Maxwell:
James Clerk Maxwell (13. kezäkuudu 1831, Edinburgh, Šotlandii - 5. kylmykuudu 1879, Cambridge, Anglii) - britanielaine fiiziekku, matemuatiekku da mehaniekku. Häi oli Londonan kuninguallizen seuran ozanottai (1861). 
Sugujuuriloi myöte Maxwell oli šotlandielaine. Häi oli roinnuhes edinburghilazen advokuatan John Clerkan da Frances Cayn pereheh da oli ainavo lapsi. Maxwell opastui Edinburghan da Cambridgen yliopistolois. Maxwell pani allun nygyaigazeh klassizeh sähködinuamiekkah (Maxwellan uravnieniet), pani käyttöh fiiziekkutiedoh sähkömagniettine kenty- terminän. Häi tutki sähkömagniettizii aldoloi, vallon da sen painien sahkömagniettistu luonduo. Maxwell oli yksi guazoin kinettizen teourien perustajii. Tiedomies ozutti termodinuamiekan toizen allun (muga sanottu Maxwellan demonu), sai tärgiet tulokset molekulufiiziekas da termodinuamiekas. Maxwell oli värivalokuvan prinsipan perustai. Häi kirjutti äijän ruaduo mehaniekkah, optiekkah da matemuatiekkah nähte. Häi tutki Saturnan rengahien pyzymisty. Häi valmisti piästämizeh ilmoih niškoi Henry Kavendišan käzikirjutukset. Sežo Maxwell keksi mondu tiedolaitehtu. Maxwellua pietäh suurennu fiiziekannu, kui Newton da Einstein.

1831:

5. kylmykuudu:
5. kylmykuudu - 309. vuvven päivy (310. päivy kargavusvuon) grigorianskoin kalenduaruan mugah. Vuvven loppussah on 56 päiviä.

Zolotets:
Zolotets on pos’olku Karjalan tazavallas Belomorskan piiris. Se kuuluu Belomorskan linnukundah.
Se sijaiččou Uikujoven hurual rannal, 7 kilometrin piäs Belomorskaspäi lounuah.
Pos’olkas on kul’tuurutaloi, kirjasto da liäkärinpunktu.
Lähäl pos’olkua on Uikunsuaren vezivoimalu.

Matinvuaru:
Matinvuaru () on kylä Karjalan tazavallas Belomorskan piiris. Se kuuluu Belomorskan linnukundah.
Se sijaiččou Uikujoven rannal, 7 kilometrin piäs Belomorskaspäi lounuah. Vuvvennu 1926 kyläs eli 131 hengie.

Ferdinand Marcos:
Ferdinand Emmanuel Edralin Marcos (11. syvyskuudu 1917 - 28. syvyskuudu 1989) oli Filippinat muan prezidentu.

Saliniemi:
Saliniemi () on kylä Karjalan tazavallas Belomorskan piiris. Se kuuluu Belomorskan linnukundah.
Se sijaiččou Vienanmeren Onieganlahen päivänlaskurannal, 3 kilometrin piäs Belomorskaspäi.
Rahvahan lugumiäry.
Vuvvennu 1926 kyläs eli 149 hengie, kudamat oldih karjalazet.
Joga vuottu kyläh tulou äijy matkailijua.

Šiižn’a:
Šiižn’a () on kylä Karjalan tazavallas Belomorskan piiris. Se kuuluu Belomorskan linnukundah.
Kylä sijaiččou Vienanmeren-Baltienmeren kanualan rannal, 4 kilometrin piäs Belomorskaspäi.

Krasnaja Gorka:
Krasnaja Gorka on pos’olku Karjalan tazavallas Belomorskan piiris Kezäjoven kyläkunnas.
Se sijoiččou Tunguonjoven rannal.

Letni:
Letni () on pos’olku Karjalan tazavallas Belomorskan piiris Kezäjoven kyläkunnas.
Se sijoiččou Kezäjoven rannal.
Pos’olkas on histourien mustomerki – Nevvostoliiton da Suomen välizen voinan aigua (1941 – 1944) tapettuloin Nevvostoliiton saldattoin velleskalmu.

Nikkonanvuaru:
Nikkonanvuaru () on pos’olku Karjalan tazavallas Belomorskan piiris Kezäjoven kyläkunnas.
Se sijaiččou 20 kilometrin piäs Kezäjovespäi.

26. kevätkuudu:
26. kevätkuudu - 85. vuvven päivy (86. päivy kargavusvuon) grigorianskoin kalenduaruan mugah. Vuvven loppussah on 280 päiviä.

Sofi Oksanen:
Sofi-Elina Oksanen (r. 7. tuhukuudu 1977 Jyväskylä) on suomelaine kirjuttai. Händy tietäh enimyölleh "Puhdistus"-romuanas, kudai sai Finlandia-palkindon (2008), Runeberg-palkindon (2009), Pohjoismualoin nevvoston kirjalližuspalkindon (2010) da fransielazen Prix femina -palkindon (2010).
Eloskerdu.
Sofi Oksanen on rodivunnuh Jyväskylän suomelazen sähkömiehen da estounielazen inžinieran ainavon lapsennu. Häi on opastannuh kirjalližuttu Helsinkin yliopistos, kirjoittamistu Jyväskylän yliopistos da druamuturgiedu Teeatrukorgeiškolas. Häi pidäy iččiedu feministannu. Elokuus 2011 Oksanen meni miehele Juha Korhozele.

1955:

Suarnu:
Suarnu - on yksi fol´kloru zharnois,libo literatuuras. Se kerdomus, proozu, libo runo on kummaline da ainos on tapahtunnuh eländyaijas. Suarnas ainos on tapahtumine kummandettu da suurendettu, no niilöis nikonzu ei ole pretenzieloi da historilazii tapahtumizii. Suarnois ainos on lizätty sidä , midä ei voi olla eländyaijas.

Voinu da rauhu:
Voinu da rauhu () on ven'alazen kirjuttajan Leo Tolstoin kaikis tundiettuloi tevoksii. Se on kirjutettu v. 1865 - 1869. Tevos on 1500-sivuine histourielline aigukniigu vuvven 1812 voinas Napoleonan vastah.

Lintulan manasteri:
Lintulan Manasteri on Pyhän Sroičan Manasteri. Se on pravoslavnoi monuahin'oin manasteri, kudai nygöi on Suomen puolel Heinäveden aloven Palokin hierus. Manasteri lähti voinua pagoh Karjalaspäi Kivennaval. Manasterin kirikös pietäh sluužbua huondeksil da illoil.
Manasteril luajitah tuohustu, myyväh niilöi da suahah elostu. A kezän aigua sinne kävväh turistat da ostetah manasterin suveniiroloi.
Monuahin'at kiännetäh da kirjutetah äijy pravosluavnoidu kirjalližuttu da luajitah obrazoi.
Perustamine
Lintulan manasteri on rodinuhes Kivennaval vuvvennu 1894, silloi F. P. Neronov lahjoitti manasterile muanpalan Lintulan hierus Karjalankannaksel. Manasterin nimeksi tuli Lintulan Pyhän Sroičan Manasteri. Lintulan manasterin nimi tulou lähimmäzen hierun da joven nimes. Manasterin roindu oli jygei.Perustaminen ei ollut helppoa, sendähgu Suomes elettih silloi Ruočin vallan aigua. 
Enzmäizet ristityt tuldih manasterih toizis manasterispäi, ezmerkikse Penzan Mokšan linnaspäi, da toizisgi Ven´an kohtispäi. Vuozisuan allun eläigu manasteris oli ruoduo täyzi da köyhy. Ližäksi venäläzet tahtottih sorduo pravoslavnoin uskonduo.
Manasterin muatušku on Mikaela. Manasteris eläy 9 sizärdy.
Yhtevystiijöt.
Honkasalontie 3
79830 Palokki
puh. 0206 100 500
lintulan.luostari@ort.fi
Lähtehet.
http://www.lintulanluostari.fi/?page_id=114

Santtu Karhu &amp; Talvisovat:
Santtu Karhu & Talvisovat on karjalaine folk-rock -muuzikku joukko, kudai pajattau karjalan kielen livvin murdehel.
Histourii.
Vuvvennu 1987 Petroskoin valdivoyliopiston filolougien tiedokunnan opastui Aleksandr Medvedev kyzyi ičes, mindäh Suomes da Estounies on rock-muuzikku karjalan kiele, a Karjalas ei ole. Sil aigua häi piätti luajita moine joukko da pajattua omal livvin murdehel.
Vuvvennu 1988 Santtu Karhu yhtes oman enzimäzen muuzikku-joukonke Hel'sink-Petroskoi -telemostas pajattih Mustas Kois -pajo («В чёрной заре»). Sen jälles tämän pajon tekstu oli julkaistu erähäs suomelazes opastuskniigas, kui nygyaigazen karjalan kielen näyteh.
Vuvvennu 1989 Santtu Karhu perusti muuzikku-joukko, kudai nimitettih Talvisovat (). Oli snimaittu Airotoi veneh -videokliippu, kuduadu äijän kerdua näytettih MTV-kanualal da karjalan TV:n programmois.
Vuvvennu 1995 Talvisovat-joukko häviy. Vuvvennu 1998 Santtu Karhu kirjutti Petroskois akustiekkual'boman "Pahoin Brihoin Pajatukset" («Песни плохих парней»). Sinä vuon Karhu uvvessah kerävyi joukon yhtes.
Linkit.
http://heninen.net/talvisovat/
http://www.nvspb.ru/stories/karelmzskij_rok_budut_slushatm/
http://www.last.fm/ru/music/Santtu+Karhu+%26+Talvisovat

1390:

1441:

1475:

Brendojevan festivuali:
Brendojevan festivuali tapahtuu joga vuottu kirjuttajan roindupäivänny. Se on kuvves päivy syvyskuudu. Tävven vuvven Anuksenlinnan kirjaston ruadajat valmistellah tädä festivualii. Enzimäi allattih sidä kahtei kirjaston ruadajat: Galina Fedulova da Tamara Boikova. Kaikil karjalazil hyvä mieli kuunella Brendojevan eländyaigah näh da hänen runoloi. Joga vuottu ruado levevyi, ruvettih karjalazet lapset piirdelemäh, lugemah runoloi. Parahat lugijat oldih festivualän lugijat.

Viktor Pelevin:
Victor Olegovič Pelevin (, r. 22. kylmykuudu v.1962) on ven'alaine kirjailii. Hänen tevokset ollah postmodernistizii.
Eloskerdu.
Viktor Pelevin on roinnuhes 22. kylmykuudu v. 1962 Moskovah.
=Tevokset=

1760:

Ravi Shankar:
Ravi Shankar (7. sulakuudu 1920 Benares, Indii – 11. talvikuudu 2012 San Diego, Yhtysvallat) oli indielaine sitaransoittai da säveldäi.

22. ligakuudu:
22. ligakuudu - 295. vuvven päivy (296. päivy kargavusvuon) grigorianskoin kalenderin mugah. Vuvven loppussah on 70 päiviä.

9. pakkaskuudu:
9. pakkaskuudu - 9. vuvven päivy grigorianskoin kalenduaruan mugah.

12. pakkaskuudu:
12. pakkaskuudu - 12. vuvven päivy grigorianskoin kalenduaruan mugah.

Anna Usova:
Anna Usova on karjalan TV zurnalistu. Häi joga nedälii pidäy literatuuru ohjelmoi karjalan kielel. Hänen avul karjalazet tiijustetah mittumii uuzii kauniskirjutuksii ilmestyy karjalan kielel. Ice häi on hyväsydämelline naine, hyvin da ystävellizesti vastavuu kirjuttajien kel, kuduat puaksuh lugietah omii kerdomuksii da runoloi. Anna ice myös ylen hyvin maltau kirjuttua karjalan kielel kerdomuksii da runoloi. Hänen kerdomukset kilvois oldih laureatoinnu, ihan monien kirjuttajien keeskes. Nygöi Kirjuttai on kirjutannuh ylen hyvii runoloi roindu Videlen-kyläh näh. Terväh ilmestyy uuzi runokniigaine.

Sitar:
Sitar on pohjasindielazes kanzanmuuzikas käytetetty kielisoitin. Tavan mugah sih on kielii 19.

Sienet:
Sienet on suurin grivanjoukko, kuduas on mondu tuhattu erilastu lajii. Sienekse sanotah mostu gribua, kuduan sliäpäm alapuolel on hoikastu kerrostu. Sienet jagavutah syödävih da ei-syödävih libo koirusienih.

Moudu:
Moudu (, — miäry, nägö, keino, siändö, käsky) — mittumantahto eloksen libo kul'tuuran ozan väliaigaine miärätyn stiilin valdu. Se miäriäy sovan, mielen, icenviendän, etikietan, eloksen tavan, taidehen, literatuuran, syömizien, arhitektuuran, iloituksien da m.i. stiilin da tiipan, kudai on kaikkilellendettävy miärätyn aijan välil. Moudu puaksuh merkiccou ylen hudran da terväh muuttujan tunnustuksen.

25. ligakuudu:
25. ligakuudu - 298. vuvven päivy (299. päivy kargavusvuon) grigorianskoin kalenderin mugah. Vuvven loppussah on 67 päiviä.

Puhdistus:
Puhdistus on suomelazen kirjuttajan Sofi Oksasen ozutelmu da romuanu. Romuanu piäzi ilmoih vuvvennu 2008 da se sai vuvven 2008 Finlandia-palkindon da muudu palkinduo. Tevos kerdou Estounien histourieh nähte 1900-luvul rahvahien kauti. Sen kiännösoigevukset myödih 41 kielele. Suomes on myydy piäl 200 000 kappalehtu.

Peppi Pitkysukku:
Nygöi on tulemas ilmah uuzi kiännös Peppih Pitkysukkah näh. Sidä kiännetäh Tamara Ščerbakova da Aleksi Ruuskanen. Enzimäine kniigaine on jo ihan lopus, sidä tarkistetah da lövvetäh kuvat, sit se voibi piästä ilmah karjalazil lapsil.

Kielisoitin:
Kielisoittimet libo kordofonat ollah soittimii, kudamis iäni muvvostetah kaigukopan piäle kiinnitetyis kielis. 

Tunguo (stansii):
Tunguo on eländykohtu da raududorogustansii Karjalan tazavallas Belomorskan piiris Kezäjoven kyläkunnas.

Bol’šaja Uda:
Bol’šaja Uda on eländykohtu Karjalan tazavallas Belomorskan piiris Sosnovetsan kyläkunnas. 
Se sijaiččou 16 kilometrin piäs Belomorskan stansiespäi.

Kevätjärvi:
Kevätjärvi (, ) on kylä Karjalan tazavallas Belomorskan piiris. Se kuuluu Sosnovetsan kyläkundah.
Se sijaiččou samannimizen pohjasrannal.
Histourii.
1920-lugussah kylä kuului Tunguon voulostih, sit Tunguon piirih. Myöhembäh se kuului Tunguon kylänevvostoh, nygöi se kuuluu Sosnovetsan kyläkundah.
Infrastruktuuru.
1960-luvul Kevätjärves salbavuttih poštu, škola da laukat, kylän rahvahan enimistö muututtih Uudeh Muašjärveh ().
Kyläs on äijy karjalastu taloidu da časounu.

Kezäjärvi:
Kezäjärvi () on kylä Karjalan tazavallas Belomorskan piiris. Se kuuluu Sosnovetsan kyläkundah.
Se sijaiččou samannimizen järven koillisrannal. 

Lehta:
Lehta () on kylä Karjalan tazavallas Belomorskan piiris. Se kuuluu Sosnovetsan kyläkundah.
Se sijaiččou Suikujärven päivänlaskurannal, 12 kilometrin piäs Pušnoispäi.
Kyläs on histourien mustomerki – Suuren voinan aigua tapettuloin Nevvostoliiton saldattoin velleskamu.

Muašjärvi:
Muašjärvi (, ) on kylä Karjalan tazavallas Belomorskan piiris. Se kuuluu Sosnovetsan kyläkundah.
Se sijaiččou samannimizen järven liidehrannal.

Uuzi Muašjärvi:
Uuzi Muašjärvi (, ) on pos’olku Karjalan tazavallas Belomorskan piiris.
Se sijaiččou Tunguonjoven rannal, 86 kilometrin piäs Belomorskaspäi.
Tämä pos’olku perustettih vuvvennu 1958.
Infrastruktuuru.
Pos’olkas on laukat da liäkäripunktu. Rahvahan piäruado on meččytalovus.
Enne pos’olku kuului Tunguon kylänevvostoh. Nygöi se kuuluu Sosnovetsan kyläkundah.

Nuottuvuaru:
Nuottuvuaru () on kylä Karjalan tazavallas Belomorskan piiris. Se kuuluu Sosnovetsan kyläkundah.
Se sijaiččou Kola-dorogal.

Suuren Žužmuin suari:
Suuren Žužmuin suari () on kylä Karjalan tazavallas Belomorskan piiris. Se kuuluu Sosnovetsan kyläkundah.
Kylä sijaiččou Vienanmeren Onieganlahten samannimizel suarel.

Pušnoi:
Pušnoi on pos’olku Karjalan tazavallas Belomorskan piiris. Se kuuluu Sosnovetsan kyläkundah.
Pos’olku sijaiččou Alinelammen rannal. 
Pos’olkas on keskiškola da lapsien päivykodi. Enne tiä oli laitos, kudamas kazvatetah tundrureboidu da norkua. Nygöi sidä ei ole. Rahvas ruadau lespromhozas, školas da muulois ruadokohtis.
Pos’olkan vahnu nimi oli Kurjuvuaru (ven. Kurjavarakka).

13. pakkaskuudu:
13. pakkaskuudu - 13. vuvven päivy grigorianskoin kalenduaruan mugah.

14. pakkaskuudu:
14. pakkaskuudu - 14. vuvven päivy grigorianskoin kalenduaruan mugah.

15. pakkaskuudu:
15. pakkaskuudu - 15. vuvven päivy grigorianskoin kalenduaruan mugah.

16. pakkaskuudu:
16. pakkaskuudu - 16. vuvven päivy grigorianskoin kalenduaruan mugah.

1944:
Ken rodihes sinä vuon.
4. tuhukuudu on roinnuhes Tamara Ščerbakova

Aleksandra Aniskina:
"Aleksandra Aniskina" ()on Karjalan Kanzallizen teatran akt'ouru. Häi ruadau teatras jo piäl seiččie vuottu. Aleksandra on roinnuhes 3. tuhukuudu.
Opastundu.
Aleksandra piäzi opastumah Karjalan Kul’tuurukolledžah vuvvennu 2006. Sinä vuon Kul’tuurukolledžah otetah opastumah nuordu Kanzallizeh teatrah niškoi. Akt'oran diplomuspektaklinnu oli ”Hädä hellän syväimen periä”, kuduadu ozutetah nygöigi.
Ruado.
Aleksandra Aniskina ruadau teatras vuvves 2009. 
Paiči Teatrua, Aleksandra ruadau vie Kul’tuurukolledžas, sie häi opastau ozuttajan neron perustehii niilöil opastujile, kuduat tahtotah olla pruazniekoin juondajinnu.
Paiči sidä Sandran iändy suau kuulta Russkoje radio -stansiel. Neidine ruadau ruadivol jo läs kymmendy vuottu. Enne sidä häi ruadoi Karjalan ruadivos da Junost’-ruadivostansiel.
Joudaval aigua Sandra vedäy eriluaduzii pruazniekkoi da pidoloi. Neidine vedi moizii suurii pidoloi, kui linnan päivy, tazavallan päivy, Olimpiuadantulen estafiettu, Ruočin kul’tuuran päivät da toizii.

Uskela:
Uskela () on vahnu karjalaine kylä Karjalan tazavallas Belomorskan piiris. Se kuuluu Sosnovetsan kyläkundah.
Muantiedo.
Se sijaiččou Muujärven pohjasrannal.
Rahvahan lugumiäry.
Vuvvennu 1926 kyläs eli 214 hengie, 97% rahvastu oli karjalazii. 1930-luvul kyläs oli läs 50 taloidu da 200 hengie.
Vuvvennu 1998 kyläs eli 2 hengie, vuvvennu 2002 – 4 hengie, kaikin ollah karjalazet.

Suikujärvi:
Suikujärvi () on vahnu kylä Karjalan tazavallas Belomorskan piiris. Se kuuluu Sosnovetsan kyläkundah.
Se sijaiččou samannimizen järven päivänlaskurannal.
Kylä on histourien da kul’tuuran mustomerki, histourien poselenii.

Azot:
Azot (, merkitäh N-merkil) on seiččemes elementu Mendelejevan alguainehien hiimiellizes sistiemallizes järjestykses. Azotan atomnoumer on 7. Se on sistiemallizen järjestyksen toizes periodas, 5. joukos. 
Helpo aineh azot on kaksiatominen guazu, kudamal ei ole värii, maguu da hajuu.
Azot on yksi levittylöis alguainehis Mual.
Se on jaloguazu. Azot reagiiruiččou siirryvämetalloin kompleksuyhtesteheh. Ilman piäkomponentu (78,09% tilavuttu). Sen jagavumizen vuoh suajah tevolližusazot (enämbi ¾ menöy ammiakan sinteezah). Sidä käytetäh monis tehnolougiellizis protsessois. Azot on yksi piäbiogeenielementois, kuduat kuulutah valguainehih da nukleinuhappamehih.

17. pakkaskuudu:
17. pakkaskuudu - 17. vuvven päivy grigorianskoin kalenduaruan mugah.

20. pakkaskuudu:
20. pakkaskuudu - 20. vuvven päivy grigorianskoin kalenduaruan mugah.

Ftor:
Ftor (muinaisgriek. φθόρος («katkuamine, rikondu, vahingo» sit φθείρω-sanas «rikkuo, tuvva vahinguo»). Ftorua merkitäh F-merkil (latinan Florum-sanas). Se on yheksäs elementu Mendelejevan alguainehien hiimiellizes sistiemallizes järjestykses. Ftoran atomnoumer on 9. Se on sistiemallizen järjestyksen toizes periodas, 17. joukos. Atommassu on 18,998403163.
Ftor on hiimiellizesti aktiivine ebämetallu da vägevy hapettavu aineh.Se on kebjevin elementu halogeenoin joukos. Normaalizes olos helpo aineh ftor on kaksiatominen guazu (formulu on F2). Sil on valgeikeldaine väri da ozonan libo hloran kuaru.

Neon:
Neon (, merkitäh Ne-merkil) on kymmenes elementu Mendelejevan alguainehien hiimiellizes sistiemallizes järjestykses. Neonan atomnoumer on 10. Se on sistiemallizen järjestyksen toizes periodas, 18. joukos. Yksi levittylöis alguainehis muailmas. Helpo aineh neon on jaloguazu, ineertine yksiatomine guazu ilmai värii da hajuu. Sidä avattih vuonnu 1898. Tiedomiehet suadih se notkies ilmas.

22. pakkaskuudu:
22. pakkaskuudu - 22. vuvven päivy grigorianskoin kalenduaruan mugah.

Pii:
Pii libo Kremnii (, merkitäh Si-merkil) on 14. elementu Mendelejevan alguainehien hiimiellizes sistiemallizes järjestykses. Piin atomnoumer on 14. Se on sistiemallizen järjestyksen kolmannes periodas, 14. joukos. 
Histouri.
Vuonnu 1811 fransielazet tiedomiehet Žozef Lui Gei-Lussak da Lui Žak Tenar suadih se puhtahannu ainehennu. 
Vuonnu 1825 ruoččilaine hiimiekku Jens Jakob Bertselius metallukaliuman ftorpiih SiF4 vaikutuksen vuoh sai elementarizen piin. Uvvele elementale pandih Silicii-nimi (lat. Silex – pii libo kremnii).

Hlor:
Hlor (griek. Χλωρός – vihandu, merkitäh Cl-merkil () on 17. elementu Mendelejevan alguainehien hiimiellizes sistiemallizes järjestykses. Hloran atomnoumer on 17. Se on sistiemallizen järjestyksen kolmannes periodas, 17. joukos. Atommuassu on 35,446...35,457. Hiimiellizesti hlor on aktiivine ebämetallu. Se kuuluu halogeenoin joukkoh.
Normaalizes olos helpo aineh hlor on kaksiatominen (Cl2) myrkyguazu. Sil on keldas-vihandu väri, kova haju da metallumagu. Hlor on jygiembi ilmua.

26. pakkaskuudu:
26. pakkaskuudu - 26. vuvven päivy grigorianskoin kalenduaruan mugah.

Afon Dyfi:
Afon Dyfi (anglien kielel "River Dovey") on jogi Kymrinmuas.

Das Kuhn:
Das Kuhn — karjal-suomelaine rok-joukko.
Vuonnu 2011 sen perustettih endizen Cyanide(Rus-Fin) - rok-joukon muzikantat.
Joukkoh kuulutah:
Joukko soittau neo-glem-muuzikkua. Enzimäine al'bom nimel “Poet of the fallen leaves” nägi päivänvalgien sygyzyl vuonnu 2015 (”Kapkan Records” (Piiteri), Coon Records Oy-Ltd” (Suomi).

19. tuhukuudu:
19. tuhukuudu on 50. vuvven päivy grigorianskoin kalenduaruan mugah. Vuvven loppussah on 315 (316. kargavusvuon) päiviä.

1473:
Ken rodihes sinä vuon.
19. tuhukuudu Nikolaus Kopernikus - pol’šalaine tiähtientiijustelii

1859:

20. tuhukuudu:
20. tuhukuudu on 51. vuvven päivy grigorianskoin kalenduaruan mugah. Vuvven loppussah on 314 (315. kargavusvuon) päiviä.

22. tuhukuudu:
22. tuhukuudu on 53. vuvven päivy grigorianskoin kalenduaruan mugah. Vuvven loppussah on 312 (313. kargavusvuon) päiviä.

1732:

1857:

1894:

23. tuhukuudu:
23. tuhukuudu on 54. vuvven päivy grigorianskoin kalenduaruan mugah. Vuvven loppussah on 311 (312. kargavusvuon) päiviä.

1685:

1874:

1855:

1880:

Virandajärvi:
Virandajärvi () on Karjalan tazavallan Belomorskan piirin Sumposadan kyläkunnan pos’olku.
Se sijaiččou Ruiga-joven rannal, 139 kilometrin piäs Belomorskaspäi. Pos’olkas on raududorogustansii.
Histourii.
Virandajärvi enne kuului Koležman voulostih, kudai 1920-luvul hyllättih da se rubei kuulumah Belomorskan piirih.
Nygyine pos’olku perustettih vuvvennu 1941 meččyruadajien pos’olkannu.

Virma:
Virma on vahnu kylä Karjalan tazavallas Belomorskan piiris Sumposadan kyläkunnas. Se on histourien mustomerki.
Se sijaiččou Virman jovensuus, 15 kilometrin piäs Sumski Posadaspäi. 
Kyläs on arhitektuuran mustomerki – puukirikkö (), kudai perustettih vuvvennu 1639 Solovetskoi manasterin varoih.
6 kilometrin piäs kyläspäi, Vienan meres, on XIX luvun lopus rakendettu puučasounu.

Vorenža:
Vorenža on kylä Karjalan tazavallas Belomorskan piiris Sumposadan kyläkunnas.
Se sijaiččou lahten rannal Sumajärven suviozas.
Kylä kuuluu Belomorskan piirin histourien da kul’tuuran mustomerkilöih, histourielline poselenii.
Kyläs on Il’l’an puukirikkö (XIX vuozisada).
Rahvahan lugumiäry.
Vuvvennu 1905 kyläs eli 171 hengie.

Koležma:
Koležma on vahnu pomorskoi kylä Karjalan tazavallas Belomorskan piiris.
Kylä sijaiččou Koležman jovensuus Vienan meren Onieganlahtes, 30 kilometrin piäs Sumski Posadaspäi.
Kalastus on rahvahan piäruado kylän perustamizes algajen. Koležmas on pieni kalastusportu. 
Nevvostoliiton aigua ruadoi vuvvennu 1930 perustettu kalastuskolhouzu. Kolhouzan enzimäzenny johtajannu oli Pakulin T.G.
Kyläs ruadau škola, feršalipunktu.
Histourii.
Kylä perustettih XVI luvul.
Koležman voulosti sijoittui Vienan Karjalan päivännouzuozas. Voulostih kuuluttih Koležma, Pertojärvi, 
Ruiga da Virandajärvi.
Koležman voulosti hyllättih 1920-luvul da sen aloveh rubei kuulumah Sorokan piirih.
Histourien mustomerkit.
Kyläs on Suuren voinan aigua tapettuloin Karjalan frontan lendäjien velleskalmu.
Sežo Koležmas on žiivatankazvattajan J.I. Judinan rinduvestos (1879 – 1954).
Rahvahan lugumiäry ==
Vuvvennu 1907 voulostis elettih ven’alazet da niidy oli 1034 hengie.
Vuvvennu 1926 Koležmas eli 1168 hengie, kudamis 1167 oli ven’alazii da yksi karjalaine.
Vuvvennu 1996 kyläs eli 260 hengie, äijät oldih pomoriloin jälgeläzet.

Lapino:
Lapino on kylä Karjalan tazavallas Belomorskan piiris Sumposadan kyläkunnas.
Kylä sijaiččou Pustovskoje-järven pohjasozas, 16 kilometrin piäs Sumski Posadaspäi.

24. tuhukuudu:
24. tuhukuudu on 55. vuvven päivy grigorianskoin kalenduaruan mugah. Vuvven loppussah on 310 (311. kargavusvuon) päiviä.

1815:

Malen’gu:
Malen’gu () on pos’olku Karjalan tazavallas Belomorskan piiris. Nygöi se kuuluu Sumposadan kyläkundah.
Muantiedo.
Se sijaiččou samannimizen joven rannal, lähäl rajua Arhangel’skan alovehenke, 131 kilometrin piäs Belomorskaspäi.
Lähäl pos’olkua on samannimine raududorogustansii.
Rahvahan lugumiäry.
1.01.2009 Malen’gas eli 197 hengie, vuvvennu 1996 – 400 hengie.
Histourii.
Enne poselenii kuului N’uhčan voulostih (Arhangel’skan gubernien Kemin ujezdu), kudai hyllättih 1920-luvul da se rubei kuulumah Karjalan Sorokan piirih. Malen’gu-stansii rakendettih vuvvennu 1942.

N’uhča:
N’uhča on pomorskoi kylä Karjalas, se kuuluu Sumposadan kyläkundah.
Etimolougii.
Kylän da joven nimi on roinnuhes saamen sanaspäi nühhč(a-), kudai karjalakse merkiččöy «joučen».
Muantiedo.
Se sijoiččou Belomorskan piiris Karjalan da Arhangel’skan alovehen rajal, samannimizen joven rannal, 5 kilometrin piäs Vienan meresäi. N’uhčas on samannimine raududorogustansii.
Histourii.
XV vuozisual kylä kuului Novgorodan posadniekan Isak Boretskin akale Marfa Boretskajale, XV – XVI vuozisadoil kylä rubei kuulumah manasterih Solovetskoloil suariloil. Vuvvennu 1702 rakendettih muadorogu (), kudai otti allun N’uhčan pristanispäi. 5 tuhattu rahvastu srojittih dorogua: kuattih puuloi, luajittih mežua, pandih parziteloi, rakendettih sildoi.
21. kevätkuuh vuodessah 2013 se oli N’uhčan kyläkunnan haldivolline keskus.
21. kevätkuudu v. 2013 N’uhčan kyläkundu hyllättih, kylä rubei kuulumah Sumposadan kyläkundah.
Rahvahan lugumiäry.
Vuvvennu 2001 N’uhčas eli 474 hengie. 
Histourien mustomerkit.
Kyläs on Suuren voinan aigua tapettuloin Nevvostoliiton saldattoin velleskalmu.

Pertjärvi:
Pertjärvi () on kylä Karjalan tazavallas Belomorskan piiris Sumposadan kyläkunnas.
Se sijaiččou Pertjärven da Tegozero-järven rannoil, 12 kilometrin piäs Sumski Posadaspäi.

Sumajärvi (pos’olku):
Sumajärvi () on pos’olku Karjalan tazavallas Belomorskan piiris Sumposadan kyläkunnas.
Se sijaiččou samannimizen järven lounasrannal.

Suhoje:
Suhoje on kylä Karjalan tazavallas Belomorskan piiris Sumposadan kyläkunnas.
Se sijaiččou Vienan meren Onieganlahten päivänlaskurannal.
Nähtävykset.
Kyläs on kirikkö (), kudai rakendettih vuvvennu 1899 da pandih endizeh kundoh 2000-luvun allus.
Kyläs on mustomerki Suuren voinan aigua tapettuloin rahvahien mustokse.

25. tuhukuudu:
25. tuhukuudu on 56. vuvven päivy grigorianskoin kalenduaruan mugah. Vuvven loppussah on 309 (310. kargavusvuon) päiviä.

29. kylmykuudu:
29. kylmykuudu - 333. vuvven päivy (334. päivy kargavusvuon) grigorianskoin kalenduaruan mugah. Vuvven loppussah on 32 päiviä.

Hvoini:
Hvoini () on pos’olku Karjalan tazavallas Belomorskan piiris, se kuuluu Sumposadan kyläkundah.
Se sijaiččou lähäl Sumajärven pohjasrandua, lähäl Sumajoven suudu, 87 kilometrin piäs Belomorskaspäi.
Histourii.
Enne se oli Hvoinin kylähaldivon keskus.
Hvoinin kylähaldivo sijoittui Belomorskan piirin suves, rajal Segežan piirinke.
Hvoinin kylähaldivoh kuuluttih Hvoini (haldivolline keskus), Vorenža, Lapino da Sumajärvi.

Jukovo:
Jukovo on kylä Karjalan tazavallas Belomorskan piiris piiris Sumposadan kyläkunnas.
Se sijaiččou Vienan meren Onieganlahten päivänlaskurannal.

26. tuhukuudu:
26. tuhukuudu on 57. vuvven päivy grigorianskoin kalenduaruan mugah. Vuvven loppussah on 308 (309. kargavusvuon) päiviä.

1829:

1902:

Gridino:
Gridino on vahnu kylä Karjalan tazavallas Kemin piiris Kuuzimuan kyläkunnas.
Se sijaiččou Vienan meren Gridinon lahten rannal Gridina-joven suus.
Kyläs on kirikkö (), kudai rakendettih XIX vuozisuan keskivälis.

Kalgalahti:
Kalgalahti () on vahnu kylä Karjalan tazavallas Kemin piiris Kuuzimuan kyläkunnas.
Se sijaiččou Kalga-joven suus, Vienan meren päivänlaskurannal.
Histourii.
Nevvostoliiton aigah perustettih kalastuskolhouzu, kudai ruadoi vuodessah 2011. Rahvahan piädielo on kalastus (kalastetah siigua, kambalua, tr’oskua, haugii). Sežo rahvas kerätäh muarjua (must’oidu, buolua, juomoidu, muur’oidu, garbaluo) da gribua.

Pon’goma:
Pon’goma on vahnu kylä Karjalan tazavallas Kemin piiris Kuuzimuan kyläkunnas.
Se sijaiččou Vienan meren Kandalahten rannal, samannimizen joven suus. 1980-luvul kyläs ruadoi kolhouzu, kudaman tehtävänny oli kalastus. Kalastettih äijy kalua Vienan meres. 1990-luvun lopus se salvattih.

Šomba:
Šomba on pos’olku Karjalan tazavallas Kemin piiris Viäränkosken kyläkunnas.
Se sijaiččou Kemin joven rannal.
2 kilometrin piäs pos’olkaspäi on samannimine suo, kudaman pinduala on 365 ga. Sie on äijy garbaluo da muur’oidu.

27. tuhukuudu:
27. tuhukuudu on 58. vuvven päivy grigorianskoin kalenduaruan mugah. Vuvven loppussah on 307 (308. kargavusvuon) päiviä.

1617:

1936:

9. ligakuudu:
9. ligakuudu - 282. vuvven päivy (283. päivy kargavusvuon) grigorianskoin kalenderin mugah. Vuvven loppussah on 83 päiviä.

1959:

Von’ga:
Von’ga on kylä Karjalan tazavallas Kemin piiris Kuuzimuan kyläkunnas.

Vuočaž:
Vuočaž () on pos’olku Karjalan tazavallas Kemin piiris Kemin linnukunnas.
Se sijaiččou Kemin joven rannal.
Rahvahan lugumiäry ==

2. kevätkuudu:
2. kevätkuudu - 61. vuvven päivy (62. päivy kargavusvuon) grigorianskoin kalenduaruan mugah. Vuvven loppussah on 304 päiviä.

1796:

F'odor Glinka:
F'odor Nikolajevič Glinka (8. (19). päivänny kezäkuudu vuonnu 1786, Sutoki-kylä, Smolenskoin aloveh – 11. (23). päivänny tuhukuudu vuonnu 1880, Tveri) – ven'alaine runoilii, kirjailii, kuului dekabristoin seuroih.
Vuozinnu 1805-1806 oli generualan M.A. Miloradovičan adjutantannu, otti ozua Austerlican bojuh.
Vuonnu 1808 päivänvalgien nähtih Glinkan kirjutukset voinumatkois (1805-1806) nimel ”Ven'an oficieran kirjazii Polšas, Avstries da Vengries”.
Vuonnu 1812 uvvessah lähti armieh Miloradovičan adjutantannu da oli voinumatkas vuvven 1814 loppussah. Ven'ale tulduu, piästi ilmoile ”Ven'an oficieran kirjazii” -jatkokniigan (vuozinnu 1815-1816). Sie oldih kirjutukset vuvven 1812 Ižänmuallizes voinas (8-ozaine kniigu). Vuozinnu 1813-1814 oli ulgomuanmatkois Ruskien armien kel.
Häi kuului dekabristoin peittoseuroih, myöhembi yhtes M.F.Orlovan da A.N.Muravjovan kel perusti Ven'an literatuuran ystävien vällän yhtevyksen. 
Glinkua otettih da pandih kiini Petropavlovskoin linnah vuonnu 1826 kevätkuun 11. päivänny. Piästettih välläle vuonnu 1826 kezäkuun 15.päivänny, eroitettih voinusluužbaspäi da karkoitettih Petroskoih, kus F'odor Glinka rubei ruadamah Anuksen gubernien johtokunnan nevvonandajannu. Oman toimindan ližäkse häi tutki Anuksen guberniedu, karjalazien elaigua, luonduo. Hänen muantiijonkiinnostuksen tuloksekse tuli suuri runotevos. Glinka oli enzimäine, ken kiändi ven'akse Kalevala-eeposan. Häi kirjutti sežo kaksi suurdu runotevostu, kudamien joukos oldih Karjalan meččien neidine da Karjal.
Vuonnu 1830 Glinkua siirrettih Tverih, kus häi nai Avdotja Pavlovna Goleniščeva-Kutuzovas (1795-1863). Muantiedoseuran käskyn mugah Glinka ruadoi ennevahnallizien kalmumättähien tutkimusruadoloi Valdain lähäl. Hänen tutkimustevos sai Muantiedoseuran palkindon.
Vuonnu 1835 F'odor Glinka jätti oman virran da rubei elämäh Moskovas.

Argon:
Argon (, merkitäh Ar-merkil) on 18. elementu Mendelejevan alguainehien hiimiellizes sistiemallizes järjestykses. Argonan atomnoumer on 18. Se on sistiemallizen järjestyksen kolmandes periodas, 18. joukos. Kolmas levittylöis alguainehis Muan atmosfieras. Helpo aineh argon on jaloguazu, ineertine yksiatomine guazu ilmai värii, maguu da hajuu. 
Nimen keksimine.
Kokoukses, kudamas oli ezitetty tiijolline ezitelmy argonan avuamizes, Relei da Ramzai annettih uvvele guazale nimi «argon». Latinan kieles tämä sana tarkoittau «lašku, hil’l’aine». Argonan piäominažus on hiimielline aktiivittömys.

Skandium:
Skandium (, merkitäh Sc-merkil) on 21. elementu Mendelejevan alguainehien hiimiellizes sistiemallizes järjestykses. Skandiuman atomnoumer on 21. Se on sistiemallizen järjestyksen nelländes periodas, kolmandes joukos.
Helpo aineh skandium on kebjei hobjanvärine metallu keldazen kiillonke.
Tortveititan (minerualu, kudamas on skandiumua) suurimmat varat ollah Madagaskaral da Norjas.
Histourii.
Mendelejev D.I. ennusti elementua omas kirjutukses (11. Talvikuudu 1870). Vuonnu 1879 ruoččilaine hiimiekku Lars Nil’son avai sen da nimitti elementan Skandinavien kunnivokse. 

Titanium:
Titanium (, merkitäh Ti-merkil) on 22. elementu Mendelejevan alguainehien hiimiellizes sistiemallizes järjestykses. Titaniuman atomnoumer on 22. Se on sistiemallizen järjestyksen nelländes periodas, nelländes joukos.
Helpo aineh titanium on kebjei, luja hobjanvalgei metallu. Sulatuksen lämbö on 1660±20 °C.
Titaniuman varat ollah SAT (Suvi-Afrikan Tazavallas), Ven’al, Ukrainas, Kitais, Japounies, Avstrualies, Indies, Ceilonal, Braziilies, Suvi-Koreas, Kazahstanas.

Vanadium:
Vanadium (, merkitäh V-merkil) on 23. elementu Mendelejevan alguainehien hiimiellizes sistiemallizes järjestykses. Vanadiuman atomnoumer on 23. Se on sistiemallizen järjestyksen nelländes periodas, viijendes joukos. Atommassu on 50,9415
Helpo aineh vanadium on plastine hobjanharmai metallu.
Histourii.
Vuonnu 1801 minerualogien professoru Andres Manuel Del’ Rio avai vanadiuman tinaruvas. Vuonnu 1830 ruoččilaine hiimiekku Nil’s Sefström uvvessah avai sen rauduruvas. Bercelius da Sefsröm annettih sile nimen.
Nimen keksimine.
Täl elemental on ylen čoma väri, sendäh sidä sanottih suvaičuksen da čomuon Freija-jumalattaren kunnivokse (vahn. skand. Vanadis – Vanoin tytär).

George Washington:
George Washington (22. tuhukuudu 1732, Bridges Creek, Virginii - 14. talvikuudu 1799, Mount Vernon, Virginii) oli ameriekkalaine valdivonruadai, Yhtysvalloin enzimäine rahvahan vallittu prezidentu (1789-1797), yksi Yhtysvalloin perustajis, Kontinentallizen armien piämies, Yhtysvalloin vällysvoinan ozanottai, ameriekkalazen Prezidentan instituutan perustai. Suuri orjienomistai.
George Washington oli roinnuhes muanruadajan pereheh. Vuvvennu 1752 häi sai perindökse Mount Vernon –muaalovehen. Samannu vuvvennu mies yhtyi voinutoimih fransuzoih da indeitsieh vastah, puutui vangičukseh. Vuvvennu 1759 Washington nai Martha Custis Dandridges da rubei panemah kundoh omua taloidu. Hänes rodih yksi Virginien bohatois muanomistajis.
Washington oli yksi Enzimäzen kontinentallizen kongresan deleguatois. Brituanieh vastah ammunduriidoin jälgeh hänet vallittih Kontinentallizen armien piämiehekse. Voiskoin muutettuu Washington ohjai niidy Bostonan kierros algajen vevvennu 1776 anglien voiskan kapitul’atsiessah Jorktownan lähäl vuvvennu 1781. Kylmykuus 1783 Pariižan rauhansobimuksen azutettuu George Washington loppi virran da lähti elämäh Mount Vernon –muaaloveheh.
Washington vallittih Konstitutsien konventan paginanvedäjäkse. Vuvvennu 1787 tämä yhtymy valmisti Yhtysvalloin konstitutsien. Vuvvennu 1789 hänet vallittih Yhtysvalloin enzimäzekse prezidentakse. Vuvvennu 1792 Washington uvvessah vallittih prezidentakse. Kolmel kerdua häi iče kieldävyi prezidentan ruadovirras. Enne lähtyö häi sanoi jälgisanoi rahvahale. 
Prezidentan ruadovirran loppiettuu Washington lähti elämäh Mount Vernon –muaaloveheh da puaksuh kävi nostettavah piälinnah. Kongressu andoi Washingtonale Kodimuan tuatan arvonimen. Washington kuoli 15. talvikuudu 1799. Hänet pandih muah Mount Vernonas 18. talvikuudu. 

Ruskeimeri:
Ruskeimeri – Indien valdumeren meri, kudai on Arabien niemimuan da Afriekan välil. Meren pohjazes on Sueckoin kanuavu, kudai eroitti – Sueckoin da Akaba-lahtie. Sueckoin kanuavan avul Ruskeimeri yhtyy Välimereh, suves Bab el Mandeb -salmen avul Ruskeimeri yhtyy Adenan lahteh da Arabienmereh. Ruskeimeri on kaikis suolazin meri kogo muailmas.
Ilmasto
Ruskienmeren rannikol on troopilline ilmasto, vai peräpohjazes on Välimeren ilmasto. Ilman lämbötila talvikuus-pakkaskuus on 20-25 astettu lämmiä, elokuus on 35-40 gruadussua lämmiä, aijoitellen ilmu lämbenöy 50 pl'usastiessah.
Räken periä Jegiptan rannikol vezi lämbenöy talvel 20 astiessah, kezäl vezi lämbenöy 27 astiessah.

9. kevätkuudu:
9. kevätkuudu - 68. vuvven päivy (69. päivy kargavusvuon) grigorianskoin kalenduaruan mugah. Vuvven loppussah on 297 päiviä.

1454:

1851:

1942:

Antipinskaja:
Antipinskaja on Karjalan tazavallan Kondupohjan piirin Hirvaksen kyläkunnan kylä.
Enne (vuodessah 1953) tämän eländykohtan nimi oli Majat’uki (). 

Valgeimägi:
Valgeimägi () on kylä Karjalan tazavallas Kondupohjan piiris Hirvaksen kyläkunnas.
Se sijaiččou Hiižjärven () koillisrannal.
Kyläs on kirikkö (). Se on pahas kunnos.

Jouhoja:
Jouhoja () on kylä Karjalan tazavallas Kondupohjan piiris Hirvaksen kyläkunnas.
Se sijaiččou Suunujärven luodehrannal.
Rahvahan lugumiäry.
Vuvvennu 1905 kyläs eli 58 hengie.

Koikari:
Koikari () on kylä Karjalan tazavallas Kondupohjan piiris Hirvaksen kyläkunnas.
Se sijaiččou Lavalammen päivännouzurannal. 
Kyläs on histourien mustomerki – kodi, kudamas oli roinnuhes da eli vuodessah 1927 Nevvostoliiton muanivomies Afanasjev A.N. (1916 – 1941).
Kyläs oli roinnuhes runoilii da kiändäi Isakov F.T. (1918 – 1941).
Rahvahan lugumiäry.
Vuvvennu 1905 kyläs eli 329 hengie.

10. kevätkuudu:
10. kevätkuudu - 69. vuvven päivy (70. päivy kargavusvuon) grigorianskoin kalenduaruan mugah. Vuvven loppussah on 296 päiviä.

Sagarvoi:
Sagarvoi () on kylä Karjalan tazavallas Kondupohjan piiris Hirvaksen kyläkunnas.
Se sijaiččou Suunujärven luodehrannal.

Ližmajärvi (kylä):
Ližmajärvi () on kylä Karjalan tazavallas Kondupohjan piiris Hirvaksen kyläkunnas.
Se sijaiččou samannimizen järven luodehrannal.

Lindjärvi:
Lindjärvi () on kylä Karjalan tazavallas Kondupohjan piiris Hirvaksen kyläkunnas.
Se sijaiččou samannimizen järven päivännouzurannal.

Pyhäniemi:
Pyhäniemi () on kylä Karjalan tazavallas Kondupohjan piiris Hirvaksen kyläkunnas.
Se sijaiččou Päläjärven päivänlaskurannal.
Vuvvennu 1933 Sv’atnavolok (Pyhäniemi) ruvettih nimittämäh Punavaarakse.
Nevvostoliiton da Suomen välizen voinan aigua (1941 – 1944) lähäl kyliä oli Nevvostoliiton vangiloin luageri.
Kyläs on histourien mustomerki – rahvahienvälizen voinan aigua (1918 – 1920) tapettuloin partizuanoin velleskalmu.
Vuvvennu 1975 täs kyläs snimaittih fil’mu ”Derevn’a Utka”.

11. kevätkuudu:
11. kevätkuudu - 70. vuvven päivy (71. päivy kargavusvuon) grigorianskoin kalenduaruan mugah. Vuvven loppussah on 295 päiviä.

Tiudia:
Tiudia () on kylä Karjalan tazavallas Kondupohjan piiris.
Kyläs on rahvahienvälizen voinan aigua tapettuloin saldattoin velleskalmu.
Histourii.
Vuvvennu 1757 kupču Martjanov järjesti mramoran louhindan. Tiudian mramoran värii on enämbi 30. Sidä viettih Piiterih.
XIX-luvun toizes puoles lähäl kyliä rakendettih kivikirikkö (). Sen arhitektorannu oli Ton K.A., kudai nosti kirikön () Moskvas. Toine arhitektoru oli Jarovitski I.F.
Rahvahan lugumiäry.
Vuvvennu 1905 kyläs eli 510 hengie.

Sununsuu:
Sununsuu () on kylä Karjalan tazavallas Kondupohjan piiris Hirvaksen kyläkunnas.
Se sijaiččou Suunujärven pohjasrannal, lähäl kohtua, kus Suunujogi laskeh täh järveh.
Kyläs on histourien mustomerki – kirikkö (). Se rakendettih XIX-luvul. Nygöi se on pahas kunnos.
Rahvahan lugumiäry.
Vuvvennu 1905 kyläs eli 312 hengie.

Elmus:
Elmus () on pos’olku Karjalan tazavallas Kondupohjan piiris Hirvaksen kyläkunnas.
Se sijaiččou samannimizen järven päivännouzurannal.
Pos’olkas on histourien mustomerki – Suuren voinan aigua (1941 – 1945) tapettuloin Nevvostoliiton saldattoin velleskalmu.

Justjärvi:
Justjärvi () on kylä Karjalan tazavallas Kondupohjan piiris Hirvaksen kyläkunnas.
Se sijaiččou samannimizen järven päivännouzurannal.

16. kevätkuudu:
16. kevätkuudu - 75. vuvven päivy (76. päivy kargavusvuon) grigorianskoin kalenduaruan mugah. Vuvven loppussah on 290 päiviä.

1787:

1858:

17. kevätkuudu:
17. kevätkuudu - 76. vuvven päivy (77. päivy kargavusvuon) grigorianskoin kalenduaruan mugah. Vuvven loppussah on 289 päiviä.

1782:

1700:

1900:

1994:

1992:

18. kevätkuudu:
18. kevätkuudu - 77. vuvven päivy (78. päivy kargavusvuon) grigorianskoin kalenduaruan mugah. Vuvven loppussah on 288 päiviä.

1844:

1584:

26. kylmykuudu:
26. kylmykuudu - 330. vuvven päivy (331. päivy kargavusvuon) grigorianskoin kalenduaruan mugah. Vuvven loppussah on 35 päiviä.

1530:

1913:

Mämmi:
Mämmi (, , ) - Suomen tradicionnoi äijänpäivän syömine.
Historii:.
Mämmin valmistamine da sen tehnologii siirdyy myöhyaigazeh Persieh.
Suomeh Mämmi-mageisyömine tuli alus ХVIII sadavuottu.
Ihan alus sidä maltettih valmistua vaiku Suomen lounazespäi.
Jo jällelpäi sen valmistamine siirdyi kogokaikkie Suomen muadu myö.
Ennevahnas mämmii valmistettih Karjalasgi, kus enimät päivymiärän syömizet keittävyttih hiilavis päččilöis.
Valmistamizen tehnologii:.
Valmistuu mämmi rugehizes idujauhos suolanke da zuaharinke.
Idujauhokuaššua keitettih moniičuassuloi ei ylen hiilavas päčis.
Mämmi on magei da vähäkalorilinne syömine, suas grammas on vaiku sadaviizitostu kaloriedu (115kkal-100g).
Mämmis on äijy valgijaistu, kuiduu da mikroelementoi (raudua).
Mämmii syvväh vilunnu, piäle valetah sliuhkua libo vaniilikremua da ripoitetah zuaharii.

Jeuropan riäpöi:
Jeuropan riäpöi () — Riäpöikalat ollah siigoin roduu, eletäh suolattomas vies.
Riäpöikala ei ole suuri, voibi olla 13-20 sentii, erähät kazvetah 35 sentissäh.
Riäpöi omal nävöl pohodiu sel´odkah. Rungo bokispäi ongu näpistetty, alimaine leuguluu on pitkembi ylimästy. Alimazeh leuguluuh syndyy sangevunnuh ylimäzen leuguluun n´okku.
Suomuksii on suuri miäry (bokkii myö voibi olla 91-96 suomustu).
Sellän väri on harmuan- sinine, vačču – valgei, sellän da hännän evät olah harmuat. Muut rungon kohtat ollah valpahat libo valgiet.
Riäpöit eletäh enimyölleh järvilöis, harvah – jogilois. On niidy kalastajat pyvvetty Botniekan da Suomen lahtilois Baltiekan meres.
Parembi eländykohtu riäppölöil on puhtas hiekku libo savi järvenpohju. Kalaparvi järvilöis pyzyy syväl kohtal, ei suvaiče lämmiä vetty.
Riäppölöi enimyölleh pyvvetäh Ven´an pohjozes da Suomes (69%), Skandinaavies, Daanies, Litvas, Valgoven´al, Germuanies da Šotlandies.
Ven´al riäpöit eletäh suuris järvilöis: Oniegan, Luadogan, Čudskoin, Pleščevan da Valgies meres.
Kalastajat ei kačota riäpölöin pienevyöh, niile ainos löydyy pyydäjiä.
Riäpöi pädöy rahvahan syöndystolal tuorehennu, suolatunnu da savvutunnu.
Kaikin kalanmuagarit suvaijah riäpölöin mähändöi.
Riäpöit ongen ankuriloih puututah harvah. Enimyölleh niidy pyvvetäh kalastushommujat verkoloil.

20. kevätkuudu:
20. kevätkuudu - 79. vuvven päivy (80. päivy kargavusvuon) grigorianskoin kalenduaruan mugah. Vuvven loppussah on 286 päiviä.

19. kylmykuudu:
19. kylmykuudu - 323. vuvven päivy (324. päivy kargavusvuon) grigorianskoin kalenduaruan mugah. Vuvven loppussah on 42 päiviä.

1727:

Motoranke veneh:
Motoranke veneh libo kuateri () on kaikkien laivoin pienin. Niidy käytetäh ihan ku suurien laivoin mugah: voibi niilöil vediä vetty myö rahvastu, gruuzulaivat, turistulaivat, pelastusvenehet, rajoinvardoiččijat venehet.
Piäero mottorvenehis da laivois rippuu motoran vedoväis. Erähis motorvenehis on stacionarnoi motoran paikku. Kebjielöis motorvenehis on yksi mačtu.
Nygyaigazis motorvenehis ollah kajutat magavosijoinke, niilöis voibi olla stacionarnoil motorpaikal 2-3 rippujua motoranke, kudualois on suuri vedovägi.

Tavalline siigu:
Tavalline siigu () – on lohikaloin roduu. Se on pandu Ymbärimuan Ruskieh kniigah. Ven´an Ruskieh kniigah on pandu kahtu senmosu siigua: volhovan Coredonus lavaretus baeri da bauntovskoi Coredonus lavaretus baunti. 
Nävöl net äijäl erovutah, pohoditah vaiku alalevvan suunpaikal. Niilöin šagloin lugu muuttuu 15 – 60 ssah. Šaglat voijah olla ihan siliet dai ogahoinke. Erähil siigoil rungo on korgiettavu,erähil madalettavu voibi olla vie pitkäččy.
Eländypaikkoi myö niidy pietäh läbikävyinnu, jovellizinnu da järvellizinny. Siigat voijah olla piennenny dai suurembinnu. Erähät ollah pedokalat. Enimät kalat syömizenny pietäh vienpohjan plaktonollizii organizmoi.

21. kevätkuudu:
21. kevätkuudu - 80. vuvven päivy (81. päivy kargavusvuon) grigorianskoin kalenduaruan mugah. Vuvven loppussah on 285 päiviä.

1768:

1909:

28. kevätkuudu:
28. kevätkuudu - 87. vuvven päivy (88 päivy kargavusvuon) grigorianskoin kalenduaruan mugah. Vuvven loppussah on 278 päiviä.

1830:

Karibien meri:
Karibien meri on Keski- da Suvi-Ameriekan välil olii Atlantin sivumeri. Sen pohjazes da pävännouzupuoles ollah Suuret da Pienet Antillit. Luodehes Jukatanan salmen avul meri yhtyy Meksikon lahteh, lounaspuoles Panaman kanuavan avul meri yhtyy Tyynehmereh.
Karibien meri on 9° da 22° välil p.l. sego 89° da 60° välil pl.p., sen pinduala on läs 2 753 000 km². Meren suves ollah Venesuelu, Kolumbii da Panamu, päivänlaskupuoles – Kosta-Rika, Nikaragua, Gonduras, Gvatemala, Beliz da Jukatan, pohjazes – Kuuba, Gaiti, Jamaika, Puerto-Rico, päivänouzupuoles – Pienien Antillien valdivot. 
Rozvot.
Rozvot tuldih Karibien meren Tortuga-suarele da Port-Rojal-linnah XVII vuozisual. Yhtenny enzimäzis rozvolois oli Frensis Dreik, kudai valloitti Ispanien laivaston Nombre-de-Dios-portas vuonnu 1572. Hänen ruaduo jatkoi Henri Morgan, kudai vuonnu 1671 käi Panamah da myöhembi oli Jamaikan varagubernuattorannu. 
Rozvoloin paras aigu oli vuozinnu 1700—1730. Vuozinnu 1716—1718 tundiettuloinnu Karibien meren rozvoloinnu oldih Mustupardu da Stid Bonnet sego Čarl'z Vein.

22. kevätkuudu:
22. kevätkuudu - 81. vuvven päivy (82. päivy kargavusvuon) grigorianskoin kalenduaruan mugah. Vuvven loppussah on 284 päiviä.

1599:

Selma Lagerlöf:
Sel´ma Ottilija Loviza Lagerl´of () (20. kylmykuudu 1858, Morbakka, Vermland, Ruočči - 16. kevätkuudu 1940 sai nimen) – enzimäine Ruočin kirjuttai literatulnoin Noubelin palkindon. 1909 häi oli kolmas, kudai sai Noubelin palkindon jälles Marii Kyri da Berti Zutner.
Piäkirjutuksennu Sel´man Lagetlöf kogomuale pietäh suarnallistu kniigua”Kummalline matkastus Nil´sa Hol´gerssona Ruočin muadu myö.
Enzimäi oli mietity luadie moine opastuskniigu,demokrutoin pedagokikan mugah. Kniigas pideli kerduo lapsil hyväsydämellizil kerdomuksil Ruoččih näh: muantiedoloih, historieh da legendoi kuultuuran tradiciloih näh.
Hänen kniigan hyvys levii kogomuailmua myöte, ei vaiku Ruočis.
1907 vuvvel kirjuttai Logerlöf oli vallittu parahannu Upsal´skoin universitietan doktorannu.
1914 vuvvel häi tuli Ruočin akadiemen tiedospecialistakse.

29. kevätkuudu:
29. kevätkuudu - 88. vuvven päivy (89 päivy kargavusvuon) grigorianskoin kalenduaruan mugah. Vuvven loppussah on 277 päiviä.

1629:

1790:

Ukki Väinämöinen:
Ukki Väinämöinen (sežo "Vasilii Leontjevič Sidorov, Василий Леонтьевич Сидоров, Vasilii Levonen, Василий Левонен") (Tunguda, Arhangel’skan gubernii, Ven’an Imperii, 1885 – Vuokatti, Suomi, 1942) oli karjalaine da suomelaine yhteiskunnalline ruadai. Vuvvennu 1921 häi johti Karjalan rahvahannouzuu Nevvoston Ven’ua vastah. Ei virrallizesti häi johti vastahnouzijoi Päivännouzu-Karjalan rahvahannouzun aigua.
Eloskerdu.
Nuorus.
Vasilii Leontjevič Sidorov (Suomes tundietah nimel Vasilii Levonen) oli roinnuhes Vienan Karjalah Tungudan kyläh vuvvennu 1855. Turtsien voinah aigua vuozinnu 1877-1878 yhtyi Ven’an suomelazien voiskah. 
Rahvahannouzu nevvostohalličustu vastah.
Karjalan natsiolistizien partizuanoin yhtymän piämiehenny olles Levonen sai suuren kuulužuon. Muga sanottu Meččypartizuanat-yhtymy rodih Ven’an Rahvahienvälizen voinan aigua Karjalan ruadokommunan alovehel. Levonen vallittih piämiehekse sendäh ku häi oli bol’ševizmua vastah, antikommunistannu da ristitynny ristikanzannu. Sen ližäkse häi oli popul’arnoi karjalazien keskes. Levonen oli pieni kazvol, hänel oli pitky pardu, kuduan periä häi oli Kalevalan Väinämözen nägöine. Täs rodih Levozen peittonimi ‘’Ukko Väinämöine’’.
Vuvven 1921 lopussah vastahnouzijoin voiskat da sen piämiehenny olles Ukki Väinämöine, kudualoile autettih suomelazet omatahtozet, tarkastettih suuri pala Pohjois-Päivännouzu-Karjalua. Vaste sit nevvostolaine johto piätti luadimah Karjalan frontu, kuduan piämiehenny rodih A. Sed’akin. Sinne työnnettih läs 20 tuhattu voinumiesty. Vuvvennu 1922 tuhukuus Ruskei armii voitti jälgimäzen vastahnouzijoin voiskan Uhta-kyläs. Läs 30 tuhattu karjalastu, kuduan keskes oli Vasilii Levonengi, lähtiettih pagoh Suomeh.
Suomeh pajettuu Vasilii Levonen kogonah sogeni. Häi kuoli vuvvennu 1942.

Ilemselgy:
Ilemselgy () on kylä Karjalan tazavallas Kondupohjan piiris Tedjärven kyläkunnas.
Se sijaiččou Ilemjärven päivänlaskurannal. Vuvvennu 1878 kyläh rakendettih Floran da Lavran kirikkö, nygöi sidä ei ole.
Rahvahan lugumiäry.
Vuvvennu 1905 kyläs eli 210 hengie.

Aitniemi:
Aitniemi () on kylä Karjalan tazavallas Kondupohjan piiris Tedjärven kyläkunnas.
Se sijaiččou Oniegujärven pohjasozas lahten rannal.
Rahvahan lugumiäry.
Vuvvennu 1905 kyläs eli 206 hengie.

Ližmu:
Ližmu () on kylä Karjalan tazavallas Kondupohjan piiris Tedjärven kyläkunnas.
Se sijaiččou Oniegujärven pohjasozas.
Kyläs on kirikkö ().
Rahvahan lugumiäry.
Vuvvennu 1905 kyläs eli 432 hengie.

Lukino:
Lukino () on kylä Karjalan tazavallas Kondupohjan piiris Tedjärven kyläkunnas.
Se sijaiččou Oniegujärven luodehozas lahten rannal.
Kyläs on XVIII vuozisuan puučasounu. Se on pahas kunnos.
Rahvahan lugumiäry.
Vuvvennu 1905 kyläs eli 123 hengie.

Mänselgy:
Mänselgy () on kylä Karjalan tazavallas Kondupohjan piiris Tedjärven kyläkunnas.
Kyläs on arhitektuuran mustomerki – XVIII vuozisuan puučasounu ().
Rahvahan lugumiäry.
Vuvvennu 1905 kyläs eli 116 hengie.

Uuzi pos’olku:
Uuzi pos’olku () on pos’olku Karjalan tazavallas Kondupohjan piiris Tedjärven kyläkunnas.
Se sijaiččou Tedjärven päivännouzurannal.

Ber’ozovka:
Ber’ozovka () on pos’olku Karjalan tazavallas Kondupohjan piiris Kondupohjan linnukunnas.
Pos’olku perustettih vuvvennu 1959. Vuvven 1960 heinykuus sille annettih pos’olkan stuatusan.

Suuri Voronovo:
Suuri Voronovo () on kylä Karjalan tazavallas Kondupohjan piiris Kendärven kyläkunnas.
Se sijaiččou Suunujoven rannal.

Viiksjärvi:
Viiksjärvi () on kylä Karjalan tazavallas Kondupohjan piiris Kendärven kyläkunnas.
Se sijaiččou Pertjärven pohjasrannal.

Hallijärvi:
Hallijärvi () on kylä Karjalan tazavallas Kondupohjan piiris Kendärven kyläkunnas.
Se sijaiččou samannimizen järven pohjasrannal.

1. sulakuudu:
1. sulakuudu - 91. vuvven päivy (92. päivy kargavusvuon) grigorianskoin kalenduaruan mugah. Vuvven loppussah on 274 päiviä.

1968:

Homselgy:
Homselgy () on kylä Karjalan tazavallas Kondupohjan piiris Kendärven kyläkunnas.
Se sijaiččou samannimizen järven luodehrannal, 35 kilometrin piäs Petroskoispäi.

Kivačču (pos'olku):
Kivačču () on pos’olku Karjalan tazavallas Kondupohjan piiris Kendärven kyläkunnas.
Se sijaiččou Suunujoven rannal.

Suopohju:
Suopohju () on pos’olku Karjalan tazavallas Kondupohjan piiris Kendärven kyläkunnas.
Se sijaiččou Kola-dorogal.
Rahvahan lugumiäry.
Vuvvennu 1905 tiä eli 199 hengie.

5. sulakuudu:
5. sulakuudu - 95. vuvven päivy (96. päivy kargavusvuon) grigorianskoin kalenduaruan mugah. Vuvven loppussah on 270 päiviä.

1916:

1975:

31. ligakuudu:
31. ligakuudu - 304. vuvven päivy (305. päivy kargavusvuon) grigorianskoin kalenderin mugah. Vuvven loppussah on 61 päiviä.

Čupa:
Čupa on kylä Karjalan tazavallas Kondupohjan piiris Kendärven kyläkunnas.
Se sijaiččou Kendärven pohjasrannal.

Särgi:
Särgi tavalline (). Net lajii myö ollah sugusiivizien kaloin karpoin roduu (). On vie äijy kalalajioi myö, kudualoil ollah omat nimet: taranit da voblat.
Särgilöi suau vastata kaikkie Jevroppua myö päivännouzus Suvi Angliessah da Pirinejevassah, Pohjozespäi Al´poissah, Siberin jogilois da järvilöis, Kaspien da Araalien meribasseinois.
Lähimäzis kalalajijois särgii suau eroittua hambahien ogalittoloin vuoh, kuduat ollah mollembis puolis yhtes riävys lainohambahii myö (niidy on 5-6 mollembis puolis), suomukset kalan ollah karjat (40-50 suomustu bokkurivis), kidanlopuspäi algavutah sellän evät, kuduat siirytäh mahapuolehpäi. Selgy väril on muzavu, toiči vie ozutahes sini da vihandu väril, bokat da maha ollah hobjanvärizet, mahan da tagapuolen evät ollah ruskiet, piälyksen väri ozutahes kuldazekse ruskien täplänke.
Erähii särgilöi suau vastata, kudualoil ollah silmät da evät keldazet, kulduväri suomuksienke, kuduat bokkupuolis da selläs ollah ruskiettavat.

Jahtu:
Jahtu (niderl. "jacht", tulluh verbilöis (jagen) – ajua iäre, mennä peräh) – enziaijois oldih kebjiet. Jahtu (terväh siirdyi) ravei, kuduas oli yksi libo enämbi kajuuttua vedi erähii persounoi, sinne kunne oli mietitty.
Nygöaigaine tiijustus – jahtu, kudai pädöy sportkilboih, turistumatkoih libo huogavundumatkah.
Jahtoih ei päijä reisovoit laivat-venehet kuduat vietäh joukkoloin rahvahii, niidy vie sanotah komerčeskoikse matkoikse. Jahtoil ei ole paikkoi, kus vois vesselästi vediä aigua da huogavuo.
Klassifikaciet.
Eroitetah jahtoi
Enzimäzet mainitukset puarussusportivnoloih jahtoih näh oldih XVII sadavuozil. Enimät nygyaigazet puarusnoit jahtat päitäh turistumatkoih näh, niih on ližätty abumotor (rippujumotor), ku suas parembi manevriruija portas da siirdyö vetty myö, konzu ei ole tuuldu. Puarusnoit jahtat motoroittah päijäh vaiku sportkilboih näh.

11. sulakuudu:
11. sulakuudu - 101. vuvven päivy (102. päivy kargavusvuon) grigorianskoin kalenduaruan mugah. Vuvven loppussah on 264 päiviä.

1681:

1755:

12. sulakuudu:
12. sulakuudu - 102. vuvven päivy (103. päivy kargavusvuon) grigorianskoin kalenduaruan mugah. Vuvven loppussah on 263 päiviä.

1933:

1945:

1939:

13. ligakuudu:
13. ligakuudu - 286. vuvven päivy (287. päivy kargavusvuon) grigorianskoin kalenderin mugah. Vuvven loppussah on 79 päiviä.

1. kylmykuudu:
1. kylmykuudu - 305. vuvven päivy (306. päivy kargavusvuon) grigorianskoin kalenduaruan mugah. Vuvven loppussah on 60 päiviä.

1888:

Matikku:
Matikku,vie tavalline matikku () – yksiainavokalois eläis suolattomas vies. Kalajoukko tr´oskoobraznoi (Gadiformes). Ammattikalastamizes pietäh kallehennu.
Kuvuamine.
Matikku on pitkäččyrungolline, ei ole korgiettavu, a ezipuoles on pyörättävy, tagapuoles on buiteku äijäl ahtistettu.
Piä on sangiettavu, sen pitkevys on pitkembi rungon korgevuttu. Silmy pieni. Suu suuri puolialalline. Alallineleugu on lyhembi yläleuguluudu.
Rungon väri rippuu vienpohjas, sen valos da läbinägevyös. Myös kalan ijäs, väri voibi muuttuo: enimyölleh muzavan-ruspakokse libo mustan-harmuakse, kudai voibi valpastuo ruavastumizel. Rungon bokis puarattomat evät ollah suurien valpahien täplöinke. Formu da suurevus varjiruičehes. Maha da evät ollah valpahat.
Elämizen ciklu.
Matikku on kirkiembi vilus vies. Kudo algavuu talvikuus – tuhukuussah. Kaikkii parembi kalansuandu on enzimäzien halloin aigua päivänlaskus – nouzendassah. Syöy pienii kaloi da selgyrangattomii elättilöi.

Karjalan Kielen Seura:
Karjalan Kielen Seura on Suomes ruadai yhteiskunnalline yhtistys, kudaman piäruavonnu on karjalan kielen kehittämine da kannattamine. Yhtistyksen alallizennu piälikönny on Suomen pravoslavnoin kirikön piälimäine da Karjalan da kogo Suomen arhijepiskoppu Leo (Leo Makkonen). Arhijepiskoppu Leo on Salmin karjalaine, karjalan kieli on hänele muamankielenny. 
Perustandu.
Karjalan Kielen Seura perustettih vuvvennu 1995 Suomen Jovensuun linnah. Yhtistyksen perustamizen pohjannu enne kaikkie oli Ven’an karjalazien ezimerki. Ven’al jo 1980-vuozien lopus ottavuttih karjalan kielen da karjalazen kul’tuuran kehitändäh. Karjalan kirjukielen livuttamine rodih mollembil puolil rajua suurekse da tärgiekse ruavokse. Karjalan Kielen Seuras ainos tunnustettih, ku luadie kieles muzeikieldy ei ruveta, se ei ole liittolazien ruavon tarkoitus. Tädä kelii novvettih da novvetah nygöigi ruavol da dielol. 
Suurimat suavutukset.
Karjalan Kielen Seuran ruadovuozis on suadu toven äijän. Suurin suavutus on Suomes karjalan kielele vähembistökielen stuatusan suandu. Sih niškoi Suomen prezidentu Tarja Halonen ualekirjutti käskyn 27.11.2009. Tädä päiviä tänäpäi Suomen karjalazet pietäh karjalan kielen päivänny. Se on pruazniekkupäivy, kudamua ruvettih viettämäh vuvves 2016. 
On luajittu muudugi suurdu ruaduo. Itä-Suomen yliopistos rubei ruadamah karjalan kielen professuuru da karjalan kielen enzimäzenny professorannu oli vienankarjalaine filolougien douhtoru da Petroskoin valdivonylipiston professoru Pekka Zaikov. Itä-Suomen yliopistos ruvettih opastamah karjalan kieldy sivuainehennu. Opastettavannu ollah karjalan kielen kaksi piämurrehtu: liygi da vienankarjal. 
Karjalan Kielen Seuran hyvyös Nurmekseh oli suadu karjalankieline kielipezä. Vuvvennu 2015 kevätkuul Yle:l rubei kuulumah uudizii karjalan kielel. Tämä ruado sai ruaduo läs 20 vuottu kestänyzien nevvotteluloin jälles. Uudizien vedäjänny on liygiläine Natalja Gilojeva. 
Nämmih suavutuksih sai piästä enne kaikkie yhtistyksen piälikön hyvyös. Arhijepiskoppu Leo on aktiivine karjalazien da karjalan kielen puolistai. Händy kunnivoijah da kuullah. 
Kirjutuskilvat.
Karjalan Kielen Seura alalleh pidäy kirjutuskilboi karjalazien keskes. Tuolleh livutetah kirjutusruaduo, kehitetäh da pannah karjalazii kirjuttamah omal muamankielel. Täh aigah on pietty jo mondu kirjutuskilbua, joga kilvas oli oma teemu da joga kilvan jälles painettih kniigu kilbuniekoin kirjutuksienke, kudamat ollah kaikil karjalan kielen murdehil. Omua kirjutusneruo jiävittih liygiläzet da lyydiläzet, vienalazet da tverinkarjalazet, rajakarjalazet. 
Julguanduruado.
Karjalan Kielen Seuran suurimii ruadoloi on karjalankielizien kniigoin da iänikniigoin julguandu. Yhtistys on jullannuh enämbi 50 kniigua da enämbi 10 iänikniigua, piästänyh ilmah pajodiskuagi. Jullattuloin kniigoin joukos on kotkatjärveläzen Zinaida Dubininan livvikse kiännetty ”Kalevala”, on Natalja Sinitskajan kiännettylöi kniigoi Muumilois, on kielioppii, sanakirjua da paginsanakirjua, kerdomuksien da runoloin kogomuksii. Tämän kaiken ližäkse Karjalan Kielen Seura piästäy ilmah Karjal-žuarnualua lehtenny da verkoversienny. 
Kniigulaukku da digikirjasto.
Karjalan Kielen Seural on kniigulaukku internetas. Jogahine voi tilata seuran jullattuloi kniigoi ičelleh. Kniigulaukku ruadau seuran sivuloil: www.karjal.fi. Samal saital ruadau seuran digikirjasto, kus voibi löydiä, kui vahnua, mugai uuttu kniigua karjalan kielel. 
Toimisto.
Karjalan Kielen Seuran toimisto ruadau Jovensuus Pohjoiskatu, 6 -adresil. 
Linkit.
http://www.karjal.fi

13. sulakuudu:
13. sulakuudu - 103. vuvven päivy (104. päivy kargavusvuon) grigorianskoin kalenduaruan mugah. Vuvven loppussah on 262 päiviä.

1952:

1826:

Karjalan Sivistysseura:
Karjalan Sivistysseura on Suomes ruadai yhteiskunnalline yhtistys, kudaman ruavon tarkoituksennu on yhtistiä karjalazii mollembil puolil rajua ruadamah oman kielen da kul’tuuran hyväkse. Karjalan Sivistysseura on vahnimii karjalazii yhtistyksii Suomes. 
Perustandu.
Karjalan Sivistysseura perustettih vuvvennu 1906. Yhtistyksen enzimäine nimi oli Wienan Karjalaisten Liitto da sen perustajinnu oldih vienankarjalazet kaupiččijat da heijän ruaduo kannattajat suomelazet. Liiton piäruavokse rodih Vienan Karjalan hengizen da ainehellizen tilan kohendamine. Vuvvennu 1917 yhtistyksen nimi muutettih Karjalan Sivistysseurakse. 
Piäliköt.
Wienan Karjalaisten Liiton da Karjalan Sivistysseuran piäliköt:
Karjalan Sivistysseuran halličus.
Karjalan Sivistysseuran ruavos vastuau halličus, kudamah rahvastu vallitah joga vuottu yhtistyksen vuozikerähmös. Halličukseh kuuluu yheksä hengie. 
Ala-ozastot da yhtesruado.
Karjalan Sivistysseural on kolme ala-ozastuo: Kemin ala-ozasto, Pohjas-Viena-seuru Oulus da Kyykkäkerho Helsinkis. Karjalan Sivistysseura on yhtesruavos toizienkegi karjalan kieldy da karjalastu kul’tuurua edehpäi vedäjien yhtistyksienke kui Suomes, mugai Ven’al. Yhtes on todevutettu äijy projektua. 
Ruado.
Karjalan Sivistysseuran ruadoalat ollah kieli da kul’tuuru, histourii da perindöt, julguanduruado da kyykkä-kiža. 
Julguanduruado seuran perustandupäivis algajen on olluh suurii ruadoaloi. Enzimäine seuran varoil ilmah piästetty kniigu oli aberi ”Pieni Alku-opastaja Vienan Karjalaisille”. Se nägi päivänvalgien vuvvennu 1907. Tämän jälgeh on piästetty ilmah eri karjalan kieldy da karjalastu kul’tuurua koskijua kniigua. Niilöin joukos opastuskniigua, tutkimustu, kaunehliteratuurua da kniigua lapsile. Karjalan Sivistysseuran hyvyös vuvvennu 2015 nägi päivänvalgien ”Kalevala” vienakse. Sen kiändäjänny on Raisa Remšujeva. 
Karjalan Sivistysseural on oma lehti – ”Karjalan Heimo”. Sen enzimäine noumeru piäzi ilmah vuvvennu 1906 Karjalaisten pakinoita -nimel. Se on vahnin Suomes ilmah piäzii karjalaine žurnualu. 
Karjalan Sivistysseura on ainos oppinuh panna tallele karjalastu kul’tuurua da perindölöi. Seural on oma arhiivu da Carelica-kirjasto, kudamas on enämbi 500 eri tevostu, niilöin joukos harvinastu. Arhiivan da kirjaston materjualoi suau käyttiä jogahine, niilöil on oma ruadoaigu. 
Vuozikerähmö da heimopäivät.
Joga vuottu Karjalan Sivistysseura pidäy vuozikerähmön, kudaman aigah sanelou da pidäy otčottua omas ruavos. Vuozikerähmön hantuzis luajitah karjalazien heimopäivät, kudamih tervehtulluot ollah kai karjalan kieleh da karjalazeh kul’tuurah kiinnostunnuot. Vuozikerähmö da heimopäivät pietäh ainos nedälin lopus da joga vuottu niilöin piendykohtu muuttuu. Täh aigah niilöi on pietty jo eri Suomen linnois. 
Abudengoi juandu da kilvat.
Joga vuottu Karjalan Sivistysseura jagau abudengoi karjalastu juurdu olijoile opastujile kui Suomes, mugai Karjalan Tazavallas. Seura pidäy kilbuagi karjalan kielen livuttamizekse. Eräs niilöis on vuvvennu 2016 pietty Wikipedien kilbu. Sen hantuzis kehitettih karjalazii kirjuttamah karjalankielizeh Wikipedieh. 
Linkit
http://www.karjalansivistysseura.fi

14. sulakuudu:
14. sulakuudu - 104. vuvven päivy (104. päivy kargavusvuon) grigorianskoin kalenduaruan mugah. Vuvven loppussah on 261 päiviä.

1930:

1527:

1846:

23. ligakuudu:
23. ligakuudu - 296. vuvven päivy (297. päivy kargavusvuon) grigorianskoin kalenderin mugah. Vuvven loppussah on 69 päiviä.

Hrom:
Hrom (, merkitäh Cr-merkil) on 24. elementu Mendelejevan alguainehien hiimiellizes sistiemallizes järjestykses. Hroman atomnoumer on 24. Se on sistiemallizen järjestyksen nelländes periodas, sivujoukon 6. joukos.
Helpo aineh hrom on kova valpahansinisvalgei metallu. Toiči se pannah mustoin metalloin joukkoh.
Histourii.
Hrom oli avattu KeskiUrualan vuoriloil, Berezovskan kullan roindukohtas. Lomonosov mainitti sidä enzimästy kerdua omas kniigas, da sanoi ruskiekse tinaruvakse, PbCrO4 Enzimäzet metallurgien perustukset -kniigas (1763 vuozi). Nygyaigaine nimi on krokoit.
Nimen histourii.
Hroman nimi tuli greikkalazen χρῶμα-sanas (väri, muju), sendäh ku metallu on erivärine. 
Luonnos olemine.
Hrom on levitty alguaineh. Sen piäyhtistehet ollah hromanraudu (hromit) FeO·Cr2O3. Toine on krokoit PbCrO4.
Roindupaikat.
Suurimat roindupaikat ollah SAT (Suvi Afrikan Tazavallas – 1 paikku muailmas), Kazahstanas, Ven’al, Zimbabves, Madagaskaral. Sežo net ollah Turcien, Indien, Armenien, Brazilien alovehil da Filippinoil. 

Manganum:
Manganum (, merkitäh Mn-merkil) on 25. elementu Mendelejevan alguainehien hiimiellizes sistiemallizes järjestykses. Manganuman atomnoumer on 25. Se on sistiemallizen järjestyksen nelländes periodas, sivujoukon 7. joukos.
Helpo aineh manganum on hobjanvalgei metallu. Se pannah mustoin metalloin joukkoh.
Avuamizen histourii.
Manganuman yksi piäainehis on piroluzit. Ennevahnazis aijois sidä tunnettih mustannu magneeziennu da käytettih st’oklan keittämizes. Vuonnu 1774 ruoččilaine hiimiekku K. Šeele löydi ruvas tundemattoman metallan. Häi työndi ruvan mallin dovarišale Juhan Ganale, kudai sai marganuman lämmittäjes piroluzitua hiilenke päčis. 

Miihkali Perttunen:
Mihaila (Miihkali) Arhipanpoigu Ivanov-Perttunen (syvystalvel 1815 — 3. syvyskuudu 1899) oli tundiettu runonpajattai. Händy tietäh sežo nimel Miihkali Arhippainen.
Miihkali Perttunen, Vienan Karjalan sluavakkahan runonpajattajan Arhippa Perttuzen poigu, oli roinnuhes kirikönkniigoin mugah Valtasenvaaran Arhipan talois, Latvajärven kyläs, Vuokkiniemen piiris vuonnu 1815. Ei ole tarkah sellitetty, mi oli hänen tovelline roinduaigu, perindöllizen vienalazen tavan mugah verotuksellizien syylöin periä voidih ilmoittua lapsen viäry roinduaigu.
Miihkali oli sogei, sendäh gi händy kučuttih Sogie-Miihkalikse. Händy pajatutettih äijät ristikanzat — sego runonkeriäjät mugai matkumiehet, sanottih, gu Miihkali hyvälmielel pajatti jogahizele kuundelijale.
Miihkalin akan Palakan sizär Okahvie Mäkeläinen oli sežo hyvä runonpajattai. Miihkalilpäi runontaido siirdyi Anni Tenisovale.
Jovensuun Ilosuares, Karjalantaloin ies on Miihkali Arhippaizen pačas, kuduan on vestänyh Alpo Sailo (pystytetty vuonnu 1973) I.K.Inhan fotokuvan pohjal.
Vuonnu 1991 Arhippa Perttuzen fondu pystytti Vuokkiniemele aijemban paččahan koupien.

1728:

Simone de Beauvoir:
Simone de Beauvoir ( 9. pakkaskuudu 1908 Pariižu – 14. sulakuudu 1986 Pariižu) oli francielaine kirjuttai, filosoufu da feministu. Beauvoir oli yksi francielazis ekzistencialistufilosoufois Albert Camus’n da Jean-Paul Sartren rinnal. Eksistencialistannu de Beauvoir oli sidä mieldy, gu ristikanzat vastatah sit, mittuzii merkičyksii hyö annetah elaijale.

Margaret Mitchell:
Margaret Munnerlyn Mitchell (8. kylmykuudu 1900 Atlanta, Georgia – 16. elokuudu 1949 Atlanta, Georgia) oli yhtysvaldalaine Pulitzer-palkittu kirjuttai. Mitchell tundietah "Tuulel vietyt" -romuanan (1936) kirjuttajannu. "Tuulel vietyt" jäi hänen ainovokse tevokse, ga hänen kuolendan jälgeh hänen aigazembii tekstoi, novelloi on kerätty kirjoikse. Enne Mitchell ruadoi toimittajannu. Mitchell kuoli vuonnu 1949 48-vuodehizennu Atlantas.

Vergilius:
Publius Vergilius Maro oli riimalaine antiekan runoilii. Hänen tundietuimbii ruadoloi ollah "Bucolica", "Georgica" da "Aeneis". Händy pietäh yhtenny antiekan kaikkii suuremis runoilijois. Hänen "Aeneis"-runuo pietäh Riiman rahvahaneeposannu.

Kodihiiri:
Kodihiiri (lat. Mus muskulus) se on griziju kodihiiri, se maltau hyvin eliä ristikanzoin rinnal. Eläy kogomual, niidy on kaikkii suurin miäri.
Hiirii voijah pidiä , ku kodielättilöiny
Hiiren nägö:
Pieni pitkän hännänke elätti: rungon pitkevys on 6,5 - 9,5. Händy on 60/% pitkembi runguo, katettu sarvisuomuksil, kuduat mennä pyöräzinny, niilöin piäl ollah harvazet karvat. Paino on 12-30 g. Korvat puolipyöräzet, pienet. Karvu -muzavu libo ruspakon-harmai, maha - tuhkan-harmavus valgiessah. Kodihiiris eroitetah valgieloi, mustii da keldazii, harmuan-sinizii da erivärizii. Emä hiiril on 5 nännii
Kui vietäh eländyaigua:
Eletäh ihan eriluduzis kohtis, sie kus eletäh rahvas, puaksuh mennä elämäh pertilöih, sarvualoih. Pohjozes enne viluu ecitäh lämmin eländykohtu talvekse.
Net voijah mennä sinne kus ollah säilymäs villät, kazvikset da muut rahvahan syömizet. Keviäl hiiret jätetäh lämmin kohtu da siirytäh luonnon paikkoih
Kodihiiret ollah ylen kirkiet, ylen terväh nellöillah, voijah nosta yläh, hyppie da vie hyvin maltetah uidua. Kävelläh eccimäh syömisty yksii samazii troppii myö, kuduat hyvin suau nähtä.
Syömizet
Syvväh enimyölleh siemenii, dyvii. Syvväh hernehii, babuloi, voijah syvvä syöjii da niilöin jäiccii, no hiirel ainos pidäy olla vetty, eiga ylen terväh kuolou. Konzu on äijy syömisty, peitetäh niidy varakse.

Savonlinnan Ouperufestivuali:
Savonlinnan Ouperufestivuali on kezäl vuozittai Savonlinnas piettävy sarju ouperuozutuksii. Ouperufestivualin johtai sygyzys 2012 on Jan Strandholm.

Albert Camus:
Albert Camus (7. heinykuudu 1913 Alžir – 4. pakkaskuudu 1960 Francii) oli francielaine kirjuttai, filosoufu, lehtimies da yksi ekzistencialisman da absurdizman piähengis.

Pagin:
Pagin on kahten libo enämbän ristikanzan kohtinaine kosketuksen (yhtevyksen)taba. Tavan mugah pagin tapahtuu sanomizen avul, silkeskie ilmoituksien kirjutusvaihto paginannu ei piätä. Paginan malton da etikietan kehittämine on sotsializatsien tärgei oza.

Absurdizmu:
Absurdizmu on moine stiil'usuundu teatras da kirjalližuos, kudai ozuttau paradoksoi da mielettömyyksii.

Kobal’tu:
Kobal’tu (, merkitäh Co-merkil) on 27. elementu Mendelejevan alguainehien hiimiellizes sistiemallizes järjestykses. Kobal’tan atomnoumer on 27. Se on sistiemallizen järjestyksen nelländes periodas, 9. joukos.
Helpo aineh kobal’tu on hobjanvalgei, vähän keldaine metallu valpahanruskien libo sinizen sävynke. 
Histourii.
Kobal’tan yhtistehet on tunnettu ylen ammui. Sinizet kobal’tust’oklat, mujut lövväh Muinazen Jegiptan ruuhis. Tutanhamonan ruuhes on löydy sinizen kobal’tust’oklan palat. Niken ei tiijä, mih näh jegiptalazet valmistettih st’oklua da mujuloi kobal’tas. Enzimäzeksi sinisty mujuu valmistettih vuonnu 1800.
Nimen histourii.
Kobal’tan nimi tuli germuanien kobold-sanas (koinižändy, gnomu). Kobal’tuminerualoin (kudualois on arsenikum (As)) poltajes erittyy myrkylline arsenikuman oksidu. Norviegielazet ajateltih, ku gnomu luadiu pahua niilöile, ken sulattau rudua.
Vuonnu 1735 ruoččilaine tiedomies Georg Brandt sai kobal’tan. Häigi tiijusti, ku tämän elementan yhtistehet mujuttau st’oklua sinizekse. 

Nikeli:
Nikeli (, merkitäh Ni-merkil) on 28. elementu Mendelejevan alguainehien hiimiellizes sistiemallizes järjestykses. Nikelin atomnoumer on 28. Se on sistiemallizen järjestyksen nelländes periodas, 10. joukos.
Helpo aineh nikeli on plastine, hobjanvalgei metallu, kuduadu hyvin taguo. Vähänaktiivine hiimiellizesti. 
Nimen histourii.
Elementu sai oman nimen germuanien mifolougien pahas henges. Se peitoči andoi vasken eččijoile minerualua, kudai oli vaskennägöine. Germuanien nickel-sana merkiččoi balovniekku. Ruvoin tagojes eritytäh arsenikuman guazat. 
Histourii.
Nikeli oli avattu vuonnu 1751. Enne sidä kivenlouhiet käytettih nikelii st’oklukeittämizes. Monet opittih suaja vaski täs ruvas, ga ei onnistui, sendäh sidä sanottih Kupfernickelakse, midä merkiččou «Vaskilemboi». Vuonnu 1751 ruoččilaine minerualogu Kronštedt tutkii tädä rudua. Häigi sai uvven metallan.

Šiprage:
Šiprage (Шипраге) on kylä Bosnii-Hertsegovinas. Rahvahan lugumiäry - 788 (2013).
